
སྒྲིག་འཛུཊ་ཀྱི་ངོས་ནས་མི་སྲ་བརྟན་ཐུབ་མིན་ཐད་གདེང་ཚོད་ཡོད་ཅེས་ཞུ་ཐུབ་ཀྱི་མེད།

ཁ་སང་སྲིད་སྐྱོང་མཆོག་གིས་སྒྲིག་འཛུཊ་ཀྱི་ངོས་ནས་བཙན་བྱོལ་ནང་བཞུཊ་འདོད་ཡོད་མཁན་ཚོར་གཞིས་ཆཊ་ཀྱི་ས་ཆ་ཁྲིམས་མཐུན་ཡོང་ཐབས་དང་འཚོ་བའི་མཐུན་རྐྱེན། གཞོན་སྐྱེས་ཚོར་ཤེས་ཡོན་ཚད་དང་ལྡན་པ་སྤྲད་དེ་མི་ཚེ་མདུན་ལམ་བཟོ་རྒྱུ་ལས། མ་འོངས་པར་གཞིས་ཆཊ་ནང་མི་ཡུན་གནས་ཐུབ་མིན་ཐད་གདེང་ཚོད་ཡོད་ཅེས་ཞུ་ཐུབ་ཀྱི་མེད་སྐོར་གསུངས་སོང་། ཟླ་འདིའི་ཚེས་ ༡༤ ཉིན་གྱི་སྐབས་བཅོ་ལྔ་བའི་བོད་མི་སྤྱི་འཐུས་ལྷན་ཚོཊ་ཀྱི་གྲོས་ཚོཊ་ཚོཊ་དུས་བདུན་པའི་ལས་ཉིན་བཞི་བའི་སྔ་དྲོ། སྤྱི་འཐུས་ཨཅརྱ་ཡེ་ཤེས་ཕུན་ཚོཊ་ལགས་ཀྱིས་སྲིད་སྐྱོང་མཆོག་ལ་སྐར་རྟགས་ཅན་གྱི་དྲི་བ་ཁག་གསུམ་བཏོན་སྟེ། རྒྱ་ནག་གི་སྲིད་བྱུས་ངན་པའི་རྐྱེན་གྱིས་བོད་ནས་རྒྱ་གར་ནང་གསར་དུ་ཕེབས་མཁན་ཉུང་དུ་འགྲོ་བ་དང་། བཙན་བྱོལ་ནང་ཡོད་བོད་མི་རྒན་གཞོན་བར་གསུམ་ཡང་ཨ་རི་དང་ཡུ་རོབ་གཙོ་ཕྱིའི་ཡུལ་གྲུར་ཕེབས་མཁན་མང་དུ་འགྲོ་བཞིན་ཡོད་ལྟར། ད་ཡོད་བཙན་བྱོལ་ནང་གི་གཞིས་ཆགས་དང་སློབ་གྲྭ དེ་བཞིན་སྒྲིག་འཛུཊ་ཁང་སྲ་བརྟན་ཚགས་ཚུད་རྒྱུན་གནས་ཐུབ་ཐབས་ཀྱི་སྲིད་བྱུས་གང་ཡོད་མེད་དང་། མ་འོངས་རྒྱུན་གནས་ཐུབ་ཐབས་ཀྱི་དཔྱད་ཞིབ་གང་ཞིག་གནང་ཡོད་མེད། བཀའ་ཤག་སྐབས་བཅུ་བཞི་པས་རྒྱ་བལ་འབྲུག་གསུམ་ནང་ཡོད་པའི་བོད་མིའི་སྡོད་སྒར་ཁག་དང་ནུབ་ཕྱོགས་ཡུལ་གྲུ་ཁག་ཏུ་ཡོད་པའི་བོད་རིགས་ཚོགས་པ་དང་བོད་རིགས་སྤྱི་མཐུན་ཚོགས་པ་བཅས་ཀྱི་དབར་གཅིག་ཕན་གཅིག་གྲོགས་ཀྱི་ལས་གཞིའི་དངུལ་རྩིས་ཞུས་ཡོད་པ་ལྟར། ལས་འཆར་གྱི་གྲུབ་འབྲས་ཇི་བྱུང་དང་། ལས་འཆར་ལྟར་གྲུབ་འབྲས་བྱུང་མེད་ཚེ་དངུལ་རྩིས་ཀྱི་ངོ་བོ་ཇི་འདྲ་ཞིག་ཏུ་འགྱུར་མིན། བལ་ཡུལ་གནས་སྡོད་བོད་མི་རྣམས་ཀྱི་དཀའ་སེལ་སླད་འབྲེལ་ཡོད་ཁག་དང་གོ་བསྡུར་གནང་རྒྱུའི་ལས་འཆར་གྱི་སྔོན་རྩིས་གྲོས་ཚོགས་སུ་ཞུ་དོན་ལྟར་དེའི་གྲུབ་འབྲས་ཇི་ལྟར་བྱུང་ཡོད་མེད་དང་། ད་ཆ་བོད་མི་རྣམས་ཀྱི་དཀའ་ངལ་ཇི་ཙམ་སེལ་ཐུབ་ཡོད་མེད། གལ་སྲིད་དཀའ་སེལ་གནང་ཐུབ་མེད་ཚེ་མུ་མཐུད་ལས་འཆར་ཇི་འདྲ་སྤེལ་འཆར་ཡོད་མེད་བཅས་བཀའ་འདྲི་གནང་སོང་། དྲི་བ་ཁག་གི་ཐད་བཀའ་ལན་གནང་སྐབས་སྲིད་སྐྱོང་མཆོག་གིས། ད་ཡོད་བཙན་བྱོལ་ནང་གི་གཞིས་ཆགས་དང་སློབ་གྲྭ དེ་བཞིན་སྒྲིག་འཛུཊ་ཁག་བཅས་སྲ་བརྟན་ཚགས་ཚུད་ངང་རྒྱུན་གནས་ཐུབ་ཐབས་སུ་༧གོང་ས་མཆོག་ནས་བཀའ་སློབ་རིམ་ཕེབས་ཡོད་པ་རྣམས་གཞི་རྩར་བཟུང་སྟེ། བཀའ་ཤག་རིམ་པས་སྲིད་བྱུས་གཏན་འབེབས་ཇི་མཛད་རྣམས་རྒྱུན་སྐྱོང་ཞུ་མུས་ཡིན་ཐོག སྐབས་འབྲེལ་གསར་གཏོད་དང་ཡར་རྒྱས། ཤུགས་གནོན་བཅས་ཞུ་སྒོ་ཁག་ཞུ་བཞིན་ཡོད་ཅེས་དང་། མ་འོངས་དུས་རིང་བར་རྒྱུན་གནས་ཐུབ་ཐབས་སུ་འཆར་འགོད་ལྷན་ཁང་ནས་སྲིད་བྱུས་དགོངས་དོན་ལྟར་དཔྱད་ཞིབ་ཞུ་མུས་ཡིན། འབྱུང་འགྱུར་ལོ་བཅུའི་ནང་གཞིས་ཆགས་དང་སློབ་གྲྭ བོད་མིའི་སྒྲིག་འཛུཊ་མ་ལག་བཅས་པ་རྣམས་རྒྱུན་གནས་ཚགས་ཚུད་དང་ཡར་རྒྱས་ཡོངས་ཐབས་སུ་དཔྱད་ཞིབ་སྣ་མང་ཞུས་དང་ཞུ་བཞིན་ཡོད་པར་མ་ཟད། དེ་དང་འབྲེལ་བའི་ལས་འཆར་ཁག་ཅིག་ཀྱང་ལག་བསྟར་ཞུ་བཞིན་ཡོད་ཅེས་གསུངས་སོང་། རྒྱ་བལ་འབྲུག་གསུམ་ནང་ཡོད་པའི་སྡོད་སྒར་ཁག་དང་ནུབ་ཕྱོགས་ཡུལ་གྲུར་ཡོད་པའི་བོད་རིགས་སྤྱི་མཐུན་ཚོགས་པའི་བར་གཅིག་ཕན་ཅིག་གྲོགས་ཀྱི་ལས་གཞིའི་ཐད་སྲིད་སྐྱོང་མཆོག་གིས། ཕྲན་སྲིད་སྐྱོང་དང་། ནང་སྲིད་བཀའ་བློན། ནང་སྲིད་དྲུང་ཆེ་བཅས་ཡུ་རོབ་དང་ཨ་རིའི་ཁུལ་དུ་བསྐྱོད་སྐབས་ས་གནས་སོ་སོའི་བོད་རིགས་སྤྱི་མཐུན་ཚོགས་ཁག་དང་མང་ཚོགས་ལ་སྤུན་སྲིང་ལས་གཞི་འདི་བཞིན་གལ་ཆེ་ཡིན་སྐོར་འགྲེལ་བརྗོད་ཞུས་པར་ཚང་མས་ཐུགས་སྣང་ཆེན་པོ་གནང་སོང་། སྤེལ་ཇེམ་བོད་རིགས་ཚོགས་པ་ནས་ར་ཝར་ལ་ཀུན་ཕན་གླིང་དང་། ཧྥ་རན་སི་བོད་རིགས་སྤྱི་མཐུན་ཚོགས་པ་ནས་ལ་དྭགས་བསོད་ནམས་གླིང་གཉིས་ལ་རོགས་སྐྱོར་ཞུ་རྒྱུ་ཁས་ལེན་བྱུང་ཡོད། དེ་བཞིན་ནེའུ་ཡོག་དང་ནེའུ་ཇར་སི་བོད་རིགས་སྤྱི་མཐུན་ཚོགས་པ་ནས་ཨོ་རི་ས་ཕུན་ཚོགས་གླིང་དང་མར་སྦར་ཕན་བདེ་གླིང་། སྦན་ད་ར་ནོར་རྒྱས་གླིང་བཅས་གཞིས་ཆགས་གསུམ་ནས་གང་རུང་གཅིག་ལ་རོགས་སྐྱོར་གནང་རྒྱུའི་ཁས་ལེན་བྱུང་ཡོད། མང་ཚོགས་ནས་ཐུགས་སྣང་གནང་སྟངས་ལ་གཞིགས་ཚེ་དོན་འབྲས་ཡོད་པ་ཞིག་ལ་ངོས་འཛིན་བྱེད་བཞིན་ཡོད་ཅེས་གསུངས་སོང་། བལ་ཡུལ་གནས་སྡོད་བོད་མིའི་དཀའ་ངལ་སེལ་ཐབས་སྐོར་ལ་སྲིད་སྐྱོང་མཆོག་གིས། ཕྱི་ལོ་༢༠༡༣ ཟླ་ ༤ ཚེས་ ༣ དང་ ༣ ཉིན་གཉིས་རིང་གངས་སྐྱིད་སྤྱི་ཐབ་ཚོགས་ཁང་དུ་སྲིད་སྐྱོང་དང་བཀའ་བློན་རྣམ་པ། ལས་ཁུངས་ཁག་གི་དྲུང་ཆེ། བལ་ཡུལ་གནས་འཁོད་སྤྱི་ཟུར་དང་། ས་འཐུས་ཚོགས་གཙོ་དང་ས་གནས་མགོ་འཛིན། ས་གནས་ཆོས་སྡེ་ཁག་གི་སྐུ་ཚབ། ར་བདེན་ཚོགས་ཆུང་གི་ཚོགས་གཙོ་རྣམ་པ། ཤེས་ཡོན་དང་འཕྲོད་བསྟེན་སྡེ་ཁག་གི་འཐུས་མི་བཅས་ཁྱོན་མི་གྲངས་ ༥༥ ལྷན་འཛོམས་ཀྱིས་བལ་ཡུལ་ནང་གནས་འཁོད་བོད་མིའི་དཀའ་ངལ་སེལ་ཐབས་གང་དགའ་ཅི་ལེགས་ཀྱིས་གོ་བསྡུར་དང་མཇུག་ཏུ་སྲིད་སྐྱོང་ནས་ལམ་སྟོན་ཞུས་པ་བཅས་ཀྱིས་ཚིག་ཐོ་སྙིང་བསྡུས་ནང་གསལ་གནད་དོན་ཁག་གི་ཐོག་དབུས་ས་གཉིས་ངོས་ནས་ལས་དོན་འགན་འཁུར་གནང་ཕྱོགས་ཁ་གསལ་སྟབས་བདེ་བྱུང་ཡོད། ད་ཆ་བལ་ཡུལ་ནང་གནས་འཁོད་བོད་མི་རྣམས་ཀྱི་འཚོ་ཐབས་དང་། ཤེས་ཡོན། འཕྲོད་བསྟེན་བཅས་ཀྱི་གནས་སྟངས་དེ་སྔ་ལས་ཅུང་ཟད་ལེགས་སུ་ཕྱིན་ཡོད། དེ་ཡང་། ཨ་རིའི་གཞུང་ནས་ཕྱི་ལོ་ ༢༠༡༢ དང་ ༢༠༡༣ ནང་བལ་ཡུལ་གངས་ཅན་བདེ་རྩ་བརྒྱུད་ཨ་སྒོར་འབུམ་གཅིག་ལྔ་ཁྲི་སུམ་སྟོང་བཞི་བརྒྱ་ཞེ་གསུམ་ ༡༥༣༤༤༧།༠༠ བལ་ཡུལ་བཙན་བྱོལ་བོད་མིའི་ཆེད་དུ་རོགས་སྐྱོར་གནང་ཡོད་པ་དང་། ༢༠༡༣ དང་ ༢༠༡༤ ལོའི་ནེའུ་ཡོག་བོད་ཀྱི་ཐེབས་རྩ་དང་གངས་ཅན་བདེ་རྩ་བརྒྱུད་རོགས་དངུལ་ཨ་སྒོར་སུམ་འབུམ་ཁྲི་མེད་སུམ་སྟོང་བརྒྱ་མེད་གོ་བཞི་ ༣༠༣་༠༩༤།༠༠ གནང་ཡོད་པ་དེ་དག་གིས་བལ་ཡུལ་དུ་གནས་འཁོད་བོད་མི་ཚོར་ཕན་ཐོགས་བྱུང་ཡོད། ཅེས་གསུངས་བྱུང་། སྐབས་དེར་སྤྱི་འཐུས་གཅིག་གིས་འཕྲོས་དོན་དྲི་བ་བཏོན་སྟེ་བོད་ནས་ཡོང་མཁན་ཉུང་དུ་འགྲོ་བཞིན་པའི་རྒྱུ་མཚན་དྲིས་སྐབས་སྲིད་སྐྱོང་མཆོག་གིས། བོད་ནས་རྒྱ་གར་ནང་ཡོང་མཁན་ཉུང་དུ་འགྲོ་བཞིན་པ་དེ་གཙོ་བོ་རྒྱ་ནག་གཞུང་གིས་བལ་བོད་ས་མཚམས་སུ་དམ་དྲག་ཤུགས་ཆེར་བྱེད་བཞིན་པ་གཙོ་བོ་ཡིན་པ་དང་། གཉིས་པ་འདས་པའི་ལོ་ངོ་དེ་དག་རིང་བཙན་བྱོལ་ནང་དགེ་བཤེས་ལྷ་རམས་མང་པོ་ཞིག་ཐོན་པ་དེ་དག་ཕྱིར་བོད་ནང་ལོག་རྗེས་དགེ་རྒན་གནང་སྟེ་སློབ་གཉེར་གྱི་མཐུན་རྐྱེན་བསྐྲུན་ཐུབ་ཀྱི་ཡོད་པ་དང་། བོད་ནང་གི་བོད་མིའི་འཚོ་བ་ཇེ་ལེགས་སུ་ཕྱིན་པ་བཅས་ལ་བརྟེན་ནས་ཡིན་པ་དང་། ད་ལྟའི་བར་བཙན་བྱོལ་ནང་བོད་ནས་ཡོང་མཁན་ཚང་མར་གཅིག་མཚུངས་ཀྱི་ཐུགས་འཁུར་གནང་ཐུབ་མིན་གྱི་གནས་སྟངས་བྱུང་ཡོད་སྲིད་ཀྱང་། གང་ཐུབ་ཇི་ཐུབ་འབད་བརྩོན་གནང་ཡོད་པ་མ་ཟད། ད་ལྟའི་ཆར་ཡང་མཐུན་རྐྱེན་གང་ཡོད་བསྐྲུན་བཞིན་ཡོད་སྐོར་གསུངས་སོང་། ཡང་སྤྱི་འཐུས་གཅིག་གིས་བཙན་བྱོལ་བོད་མིའི་གཞིས་ཆགས་སྲ་བརྟན་གནས་མིན་ཐོག་གདེང་ཚོད་ག་ཚོད་ཡོད་མེད་དྲིས་སྐབས་སྲིད་སྐྱོང་མཆོག་གིས། “ མ་འོངས་པར་གཞིས་ཆགས་སྲ་བརྟན་གནས་ཐུབ་མིན་གྱི་གདེང་ཚོད་དེ་ཉེ་བའི་ཆར་ཕ་མ་རྣམ་པ་ཡིན་ཡང་། སོ་སོའི་ཕྲུ་གུ་ནང་མིའི་མཉམ་དུ་སྡོད་ཐུབ་མིན་གྱི་གདེང་ཚོད་ཡོད་མེད་བཤད་ཁག་པོ་ཆགས་ཡོད་དུས། སྒྲིག་འཛུཊ་ཤིག་གི་མི་མང་ཚོ་གཞིས་ཆགས་ནང་བསྡད་ཐུབ་པའི་གདེང་ཚོད་ཡོད་ཅེས་ཞུ་ཐུབ་པ་ཞིག་མ་རེད་ལ། ཞུས་པ་ཡིན་ནའང་ཧམ་བཤད་རང་རེད་བསམ་ཀྱི་འདུག ཕལ་ཆེར་གྲོས་ཚོགས་རྭ་བ་འདིའི་ནང་ང་ཚོས་ལམ་སྟོན་གནང་སྟེ་རྒྱ་གར་ནང་བསྡད་ན་སེམས་སྐྱིད་པ་ཡོད་རེད་ཅེས་ལམ་སྟོན་གནང་ཞོར་དང་བཀའ་སྐྱོན་གཏོང་ཞོར་སོ་སོའི་ནང་མི་སྤུན་མཆེད་ཕྱི་རྒྱལ་དུ་འགྲོ་མཁན་ཡོད་སྟབས། སྒྲིག་འཛུཊ་འདིའི་ཐོག་ནས་གདེང་ཚོད་ཡོད་ཅེས་ཞུ་ཐུབ་ཀྱི་མེད། ཡིན་ནའང་། བཞུགས་འདོད་ཡོད་མཁན་ཚོར་མཐུན་རྐྱེན་བསྐྲུན་རྒྱུའི་འགན་ཡོད་སྟབས། ང་ཚོས་ས་ཆ་ཁྲིམས་ཐོག་ནས་བརྟན་པོ་ཡོད་པ་དང་འཚོ་བའི་མཐུན་རྐྱེན། དམིགས་བསལ་གཞོན་སྐྱེས་ཚོར་ཤེས་ཡོན་ཚད་དང་ལྡན་པ་གནང་སྟེ་མི་ཚེ་མདུན་ལམ་ཚད་དང་ལྡན་པ་བཟོ་རྒྱུ་ལས་འགན་རེད། བསྡད་དང་མ་བསྡད་རང་དབང་རེད། གཞི་རྩའི་གྲོང་གསེབ་ནས་གྲོང་ཁྱེར། གྲོང་ཁྱེར་ནས་ཕྱི་རྒྱལ་དུ་གནས་སྤོར་འགྲོ་བ་དེ་འཛམ་གླིང་སྤྱི་ཡོངས་ཀྱི་འགྲོ་སྟངས་རེད་མ་གཏོགས། བོད་པ་གཅིག་པུ་མ་རེད། ཉེ་བའི་ཆར་ལྡི་ལི་དོན་གཅོད་ནང་དེབ་སེར་པོ་ (IC) ཞུ་མཁན་མཁན་སྟོང་ཕྲག་ ༧༥ དང་། ད་ལྟའི་བར་མར་གནང་བཞག་པ་སྟོང་ཕྲག་ ༦༥ བྱུང་འདུག རྒྱ་གར་ནང་བོད་པའི་མི་འབོང་སྟོང་ཕྲག་ ༩༠ ཡོད་ཟེར་གྱི་ཡོད་པ་རེད། དེའི་ཁྲོད་ནས་སྟོང་ཕྲག་དེ་འདྲ་ཞིག་གིས་དེབ་སེར་པོ་ཞུས་ཡོད་པ་ཡིན་ན། དེབ་སེར་པོའི་དགོས་མཁོ་གཅིག་ལས་ཡོད་པ་མ་རེད། དེ་འདྲ་ཡིན་བཞིན་དུ་ཚང་མ་རྒྱ་གར་ནང་གནས་དགོས་པ་རེད་ཅེས་ཞུ་རྒྱུ་ཁག་པོ་རེད། ” ཅེས་གསུངས་སོང་། གསར་འགོད་པ། དོན་གོ