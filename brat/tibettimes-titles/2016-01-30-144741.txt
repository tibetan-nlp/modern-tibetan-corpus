སྤྱི་འཐུས་ཀརྨ་ཆོས་འཕེལ་ལཊ་སྐུ་གྲོངས།

དེ་རིང་ཞོགས་པར་བཀའ་བརྒྱུད་སྤྱི་འཐུས་ཀརྨ་ཆོས་འཕེལ་ལགས་སྙུང་གཞིའི་རྐྱེན་གྱིས་གཟིམ་ཤག་ཏུ་སྐུ་གྲོངས་ཡོད་པ་དང་། ཁོང་ད་ལོ་དགུང་གྲངས་ ༦༧ ཡིན་འདུག   ཁ་པར་བརྒྱུད་ཚོགས་དྲུང་ལས་ཁུངས་ལ་བཀའ་འདྲི་ཞུས་པར། དེ་སྔ་ནས་སྤྱི་འཐུས་ཀརྨ་ཆོས་འཕེལ་ལགས་ཀྱི་སྐུ་གཟུགས་བདེ་པོ་མེད་པ་དང་། ནད་གཞི་དྲག་སྐྱེད་མ་བྱུང་བར་བརྟེན་དེ་རིང་ཞོགས་པར་གཟིམ་ཤག་ནས་སྐུ་གྲོངས་ཡོད་སྐོར་གསུངས་བྱུང་།   ཁོང་དེ་སྔ་ ༡༩༩༡ ནས་ ༢༠༡༡ ལོའི་བར་སྐབས་བཞིའི་རིང་དབུས་གཙང་ཆོལ་ཁའི་སྤྱི་འཐུས་གནང་ཡོད་པ་མ་ཟད། སྐབས་ ༡༤ པར་ལོ་གཉིས་དང་ཕྱེད་རིང་ཚོགས་གཙོ་དང་། སྐབས་ ༡༥ པ་ནས་ད་བར་བཀའ་བརྒྱུད་སྤྱི་འཐུས་བཅས་གནང་ཡོད།