བོད་ནང་ས་ག་ཟླ་བ་སྲུང་གཙི།

ཁ་སང་རྔ་བ་ཁུལ་མཛོད་དགེ་རྫོང་ཨ་སྐྱིད་སྡེ་བའི་ནང་ས་ག་ཟླ་བ་སྲུང་གཙི་བྱས་ཏེ། རྒྱན་དང་དུད་ཆང་སོགས་ལོངས་སུ་མི་སྤྱོད་པའི་ཁས་ལེན་བྱས་ཡོད་འདུག བོད་ནང་གི་ས་ཁུལ་མང་པོའི་རྩི་སྲོལ་ལྟར་ན། ཁ་སང་ཕྱི་ཚེས་ ༡༤ ཉིན་བོད་ཟླ་ ༤ ཚེས་ ༡༥ ཁེལ་ཡོད་སྟབས། རྔ་བ་ཁུལ་མཛོད་དགེ་རྫོང་ཨ་སྐྱིད་སྡེ་བའི་ནང་ས་ག་ཟླ་བའི་དུས་ཆེན་སྲུང་གཙི་བྱས་ཏེ། སྤྱི་ཚོགས་བདེ་འཇགས་ཆེད་ས་གནས་བོད་མི་ཚོས་ནང་དམེ་མི་བྱེད་པ་དང་མི་རིགས་གཞན་ལའང་མཐུན་སྒྲིལ་བྱེད་པ། དེ་བཞིན་ཡ་རབས་སྤྱོད་བཟང་གོང་འཕེལ་དུ་གཏོང་བར་སྔར་ལས་འབད་བརྩོན་བྱེད་རྒྱུ་དང་། སྡེ་བའི་སྐྱེས་པ་ཡོངས་ཀྱིས་མ་སྐུལ་དང་བླངས་ཀྱིས་ཆང་དང་དུ་བ། རྒྱན་འཇོག མཚོན་ཆ་འདོགས་པ་བཅས་མཚམས་འཇོག་བྱེད་རྒྱུ་ཡིན་པའི་ཁས་ལེན་བྱས་ཡོད་པ་མ་ཟད། དེ་འབྲེལ་གྱི་ཅ་དངོས་མེར་བསྲེགས་བཏང་ཡོད་འདུག གསར་འགོད་པ། པདྨ་མཚོ།