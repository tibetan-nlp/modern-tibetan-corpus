
སྟག་ལུང་རྩེ་སྤྲུལ་རིན་པོ་ཆེ་མཆོག་དགོངས་པ་རྫོགས།

  འདི་གར་གནས་ཚུལ་བཏང་འབྱོར་ལྟར་ན། སྔ་འགྱུར་རྙིང་མའི་བླ་ཆེན་སྟག་ལུང་རྩེ་སྤྲུལ་རིན་པོ་ཆེ་མཆོག འདང་ནུབ་ཐོ་རེངས་ཆུ་ཚོད་ ༢།༣༠ པ་ཙམ་ལ། གནས་མཆོག་རྡོ་རྗེ་གདན་དུ་སྐུར་སྙུང་གཞི་སོགས་ཀྱི་རྟགས་མཚན་ཆེན་པོ་གང་ཡང་མེད་པར་དགོངས་པ་ཆོས་དབྱིངས་སུ་འཐིམ་ཡོད་པ་དང་། ད་ལྟ་སྐུ་ཐུགས་དམ་དུ་བཞུགས་ཡོད་འདུག   རིན་པོ་ཆེ་མཆོག་ནི་བོད་དབུས་ལྷོ་ཁ་ས་ཁུལ་ཡར་འབྲོག་སྣ་དཀར་རྩེའི་ཕུན་དཀྱིལ་ཞེས་པའི་ཁྱིམ་དུ་ཡབ་རྣམ་རྒྱལ་རྡོ་རྗེ་དང་། ཡུམ་རྡོ་རྗེ་སྒྲོལ་མ་གཉིས་ཀྱི་སྲས་སུ་ཕྱི་ལོ་ ༡༩༢༦ ལོར་སྐུ་འཁྲུངས་ཤིང། རྡོ་བྲག་རིག་འཛིན་ཆེན་པོ་སྐུ་ཕྲེང་དགུ་པ། ཐུབ་བསྟན་ཆོས་དབང་མཉམ་ཉིད་རྡོ་རྗེ་མཆོག་གིས་རིན་པོ་ཆེ་མཆོག་ལ་སྟག་ལུང་རྩེ་སྤྲུལ་སྐུ་ཕྲེང་གསུམ་པ་ངོས་འཛིན་གནང་པ་ཡོད་འདུག ༢༠༡༢ ལོ་ནས་བཟུང་ཁོང་རྙིང་མའི་དབུ་འཛིན་གྱི་མཚན་གནས་བཞེས་ཡོད་པ་དང་། ཁོང་ད་ལོ་དགུང་གྲངས་ ༨༩ བཞེས་ཡོད་འདུག  