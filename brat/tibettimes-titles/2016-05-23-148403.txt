
ད་ལོའི་འཛིན་རིམ་བཅུ་གཉིས་ཀྱི་རྒྱུགས་འབྲས་འདི་རེད།

ད་ལོའི་རྒྱ་གར་རྒྱལ་ཡོངས་འཛིན་རིམ་བཅུ་གཉིས་ཀྱི་ཡིག་རྒྱུགས་ཁྲོད་བོད་པའི་སློབ་ཕྲུག་ཚོའི་གྲུབ་འབྲས་སྔར་ལོ་ལས་དམའ་བ་ཆགས་ཡོད་པ་མ་ཟད། རྒྱུགས་འབྲས་བརྒྱ་ཆ་ ༩༥ བླངས་ཏེ་སྲིད་སྐྱོང་སློབ་ཡོན་གཟེངས་རྟགས་ཐོབ་མཁན་གཅིག་ཀྱང་བྱུང་མི་འདུག ད་ལོའི་རྒྱ་གར་རྒྱལ་ཡོངས་འཛིན་རིམ་ ༡༢ པའི་ཡིག་རྒྱུགས་ཁྲོད། བོད་པའི་སློབ་གྲྭ་ ༡༧ གྱི་སློབ་ཕྲུག་ ༡༣༥༩ མཉམ་ཞུགས་བྱས་ཡོད་པའི་ཁོངས་ནས་སློབ་མ་ ༡༢༢༤ ཡིས་ཡིག་རྒྱུགས་འཕྲོད་ཡོད་པ་དང་། བསྐྱར་རྒྱུགས་གཏོང་དགོས་མཁན་ ༡༡༥ དང་། རྒྱུགས་མ་འཕྲོད་པའི་སློབ་མ་ ༡༨ བཅས་ཡོད་འདུག ད་ལོར་སྤྱི་ཡོངས་ཀྱི་རྒྱུགས་འཕྲོད་པའི་བརྒྱ་ཆ་ ༩༠།༧ ཡིན་འདུག ད་ལོའི་ཡིག་རྒྱུགས་འཕྲོད་ཚད་བརྒྱ་ཆ་  ༡༠༠ ལེན་མཁན་སློབ་གྲྭ་བཞི་ཡོད་པ་ནི་སེ་ལ་ཁུ་བོད་ཁྱིམ་དང་། སུ་ཇཱ་བོད་ཁྱིམ། སྤོན་ཊ་གཏན་སློབ། སྦེལ་ཀོབ་བོད་ཁྱིམ་བཅས་ཡིན་འདུག སློབ་ཕྲུག་ ༣༤༢ ཀྱིས་བརྒྱ་ཆ་ ༧༥ ཡན་བླངས་ཡོད་པ་དང་། དེ་དག་ཁྲོད་སློབ་ཕྲུག་ ༡༠ ཡིས་བརྒྱ་ཆ་ ༩༠ ཡན་བླངས་ཡོད་འདུག ད་ལོར་ཚན་རིག་དང་ཚོང་རིག འབྱུང་རིག་བཅས་ཀྱི་ཁོངས་ནས་བརྒྱ་ཆ་རྩེ་ཕུད་ཐོབ་མཁན་དག་ནི། ཚན་རིག་ཁོངས་ནས་ཨང་དང་པོ་སེ་ལ་ཁུ་བོད་ཁྱིམ་སློབ་གྲྭའི་སློབ་མ་བསྟན་འཛིན་མཚོ་མོ་ལ་བརྒྱ་ཆ་ ༩༤།༢ དང་། ཚོང་རིག་ཁོངས་ནས་ཨང་དང་པོ་དྷ་སྟེང་བོད་ཁྱིམ་གྱི་སློབ་མ་བསྟན་འཛིན་ནོར་སྒྲོན་ལ་བརྒྱ་ཆ་ ༨༨། སྒྱུ་རྩལ་ཁོངས་ནས་ཨང་དང་པོ་མ་སུ་རི་བོད་ཁྱིམ་གྱི་སློབ་མ་བསྟན་འཛིན་ཕུན་ཚོགས་ལ་བརྒྱ་ཆ་ ༩༢།༨ བཅས་ཐོབ་ཡོད་འདུག ད་ལོར་དགའ་ལྡན་ཕོ་བྲང་གི་བྱ་དགའ་འཐོབ་མཁན་དག་ནི། ཚན་རིག་ཁོངས་ནས་ཨང་དང་པོ་སེ་ལ་ཁུ་བོད་ཁྱིམ་གྱི་སློབ་མ་བསྟན་འཛིན་མཚོ་མོ་ལ་བརྒྱ་ཆ་ ༩༤།༢ དང་། ཨང་གཉིས་པ་ཀ་སྦུག་གཏན་སླབོ་ཀྱི་སློབ་མ་བསྟན་འཛིན་བདེ་ཆེན་ལ་བརྒྱ་ཆ་ ༩༡།  ཨང་གསུམ་པ་སེ་ལ་ཁུ་བོད་ཁྱིམ་གྱི་སློབ་མ་ཚེ་རིང་བསོད་ནམས་ལ་བརྒྱ་ཆ་ ༨༩།༦ བཅས་ཐོབ་ཡོད་འདུག ཚོང་རིག་ཁོངས་ནས་ཨང་དང་པོ་དྷ་སྟེང་བོད་ཁྱིིམ་གྱི་སློབ་མ་བསྟན་འཛིན་ནོར་སྒྲོན་ལ་བརྒྱ་ཆ་ ༨༨ དང་། ཨང་གཉིས་པ་མོན་གྷོ་ཊི་གཏན་སློབ་ཀྱི་སློབ་མ་བསྟན་འཛིན་རྣམ་གྲོལ་ལ་བརྒྱ་ཆ་ ༨༣།༦། ཨང་གསུམ་པ་དྷ་སྟེང་བོད་ཁྱིམ་གྱི་སློབ་མ་བསྟན་འཛིན་ཡིད་དགའ་ལ་བརྒྱ་ཆ་ ༨༢།༤  བཅས་ཐོབ་ཡོད་འདུག སྒྱུ་རྩལ་སྡེ་ཚན་ཁོངས་ནས་ཨང་དང་པོ་མ་སུ་རི་བོད་ཁྱིམ་སློབ་མ་བསྟན་འཛིན་ཕུན་ཚོགས་ལ་བརྒྱ་ཆ་ ༩༢།༨ དང་། ཨང་གཉིས་པ་སུ་ཇཱ་བོད་ཁྱིམ་སློབ་མ་བསྟན་འཛིན་བུ་ཁྲིད་དང་བསྟན་འཛིན་ནོར་ལྡན་ལ་ ༩༡།༦། ཨང་གསུམ་པ་སྦེལ་ཀོབ་གཏན་སློབ་ཀྱི་སློབ་མ་ཟླ་བ་ཆོས་སྒྲོན་ལ་བརྒྱ་ཆ་ ༩༡ བཅས་ཐོབ་ཡོད་འདུག