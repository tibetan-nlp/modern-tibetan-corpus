
དེ་རིང་ནས་བླ་རུང་སྒར་བཙན་གྱིས་གཏོར་མགོ་བཙུཊ་འདུག

རྒྱ་ནག་གཞུང་གིས་དེ་སྔོན་ནས་བཀའ་རྒྱ་བསྒྲགས་ཡོད་པ་ལྟར་དེ་རིང་ནས་གསེར་རྟ་བླ་རུང་སྒར་བཙན་གྱིས་གཏོར་བའི་ལས་གཞི་མགོ་བརྩམས་ཡོད་འདུག ཉེ་སྔོན་རྒྱ་གཞུང་གིས་བཀའ་རྒྱའི་ཡིག་ཆ་ཞིག་བཀྲམས་ཏེ། ཕྱི་ལོ་ ༢༠༡༦ ཟླ་ ༡༠ ཚེས་ ༣༠ ཚུན་ལ་གསེར་རྟ་བླ་རུང་སྒར་དུ་མི་གྲངས་ ༥༠༠༠ ལས་བརྒལ་མི་ཆོག་པའི་ཚོད་འཛིན་བྱ་རྒྱུ་ཡིན་ལ།ཕྱིར་འཕུད་མི་གྲངས་དང་ཁང་པ་བཤིག་གྲངས་མཐུན་དགོས། སྡོད་ཁང་གི་གྲངས་དང་མི་གྲངས་གཉིས་ཕན་ཚུན་གཤིབ་སྟེ་བརྟག་དགོས། དད་ལྡན་མང་ཚོགས་དང་གྲྭ་བཙུན་སོ་སོར་དགར་དགོས། བླ་རུང་དགོན་པ་དང་ལྔ་རིག་ནང་བསྟན་སློབ་གླིང་གཉིས་སོ་སོར་དགར་དགོས། སྤྱི་ཚོགས་བདག་གཉེར་བྱེད་ཕྱོགས་དགོན་པའི་ནང་ལག་བསྟར་བྱེད་དགོས་སྐོར་བསྒྲགས་ཡོད་པ་རེད། གསར་འགོད་པ། པདྨ་མཚོ།