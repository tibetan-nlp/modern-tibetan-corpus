
སྤྲུལ་སྐུ་བསྟན་འཛིན་བདེ་ལེཊ་རིན་པོ་ཆེའི་ཚ་མོ་དྷ་སར་འབྱོར།

སྤྲུལ་སྐུ་བསྟན་འཛིན་བདེ་ལེགས་རིན་པོ་ཆེ་མཆོག་གི་ཚ་མོ་ཉི་མ་ལྷ་མོ་ལགས་བདེ་ལེགས་ངང་བཞུགས་སྒར་དྷ་རམ་ས་ལར་འབྱོར་འདུག ཟླ་འདིའི་ཕྱི་ཚེས་ ༢༤ ཉིན། སྤྲུལ་སྐུ་བསྟན་འཛིན་བདེ་ལེགས་རིན་པོ་ཆེ་མཆོག་གི་སྐུ་སྲིང་སྒྲོལ་དཀར་ལྷ་མོ་ལགས་ཀྱི་བུ་མོ་ཉི་མ་ལྷ་མོ་ལགས་བཞུགས་སྒར་དྷ་རམ་ས་ལར་བདེ་ལེགས་ངང་འབྱོར་ཡོད་པ་དང་། འདས་ལོར་སྤྲུལ་སྐུ་བསྟན་འཛིན་བདེ་ལེགས་རིན་པོ་ཆེ་མཆོག་རྒྱ་གཞུང་གི་བཙོན་ཁང་དུ་གློ་བུར་སྐུ་གྲོངས་སྐབས། སྐུ་སྲིང་སྒྲོལ་དཀར་ལྷ་མོ་ལགས་མ་སྨད་གཉིས་ཀྱིས་རིན་པོ་ཆེ་མཆོག་སྐུ་གྲོངས་རྐྱེན་འགྲེལ་བརྗོད་གསལ་པོ་དགོས་པའི་ཞུ་གཏུག་བྱས་རྐྱེན་རྒྱ་ནག་གཞུང་གིས་འཛིན་བཟུང་བཀག་ཉར་བྱས་ཡོད་པ་རེད། དེ་རིང་གསར་འགོད་པས་ཁ་པར་བརྒྱུད་དབུས་སྣེ་ལེན་ཁང་གི་ལས་བྱེད་ཅིག་ལ་སྐད་ཆ་དྲིས་པར། ཉི་མ་ལྷ་མོ་ལགས་ད་ལྟ་དབུས་སྣེ་ལེན་ཁང་དུ་ཡོད་པ་དང་། གཞུང་འབྲེལ་མ་ཡིན་པའི་ཚོགས་པ་ཁག་ཆེད་བཅར་གྱིས་མོ་ལ་འཚམས་འདྲི་ཞུས་ཡོད་པ་དང་། སྐུ་གཟུགས་བདེ་བོ་ཡིན་སྐོར་བརྗོད་བྱུང་།   གསར་འགོད་པ། པདྨ་མཚོ།