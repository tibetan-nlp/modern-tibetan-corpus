
སྐྱབས་མགོན་ཏཱ་ལའི་བླ་མ་ཨང་དང་པོར་འདེམས།

བོད་མིའི་སྐྱབས་མགོན་༧གོང་ས་མཆོག་འཛམ་གླིང་གི་མིའི་སེམས་ཁམས་གསོ་བའི་རླབས་ཆེན་མི་སྣ་བརྒྱའི་ཁྲོད་དུ་ཨང་དང་པོར་འདེམས་འདུག གཟའ་སྤེན་པའི་རྒྱལ་སྤྱིའི་གསར་ལམ་ཁག་ཅིག་ཐོག་གནས་ཚུལ་ཐོན་པ་ལྟར་ན། ཕྱི་ཟླ་གཉིས་པའི་ནང་སླར་ཡང་དབྱིན་ཡུལ་གྱི་ Mind Body Spirit ཞེས་པའི་དུས་དེབ་ཀྱིས་ ༢༠༡༥ ལོའི་འདོན་ཐེངས་དང་པོའི་སྟེང་། འཛམ་གླིང་ཐོག་མིའི་སེམས་ཁམས་གསོ་བའི་མི་སྣ་ཤུགས་རྐྱེན་ཆེ་ཤོས་ ༡༠༠ བདམས་པ་ལས་རྩེ་ཕུད་ ༢༠ ཟུར་འདོན་འོས་འདེམས་བྱས་པའི་ཁྲོད། བོད་མིའི་སྐྱབས་མགོན་༧གོང་ས་མཆོག་ཨང་དང་པོ་ཐོབ་འདུག ཐེངས་འདིའི་འོས་འདེམས་ཁྲོད་ཨང་གཉིས་པ་ཡེ་ཤུའི་བླ་ཆེན་ཕོབ་ཧྥ་རན་སི་སི་Pope Francis ། ཨང་གསུམ་པ། འཇར་མན་གྱི་དེང་རབས་གསར་པའི་དགེ་རྒན་དང་རྩོམ་པ་པོ་དང་ Eckhart Tolle ། ཨང་བཞི་པ། ཐའེ་ལན་ཌའི་ནང་པའི་ཆོས་དཔོན་ Thich Nhat ། ཨང་ལྔ་པ་ལྷོ་ཨ་ཧྥི་རི་ཀའི་ཡེ་ཤུའི་ཆོས་དཔོན་Desmond Tutu བཅས་ཆགས་འདུག