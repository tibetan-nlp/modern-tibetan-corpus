བོད་རིཊ་མགོ་འཁྲིད་ ༣ ལ་ཞིབ་བཤེར།

ནག་ཆུ་ས་ཁུལ་གྱི་ཐ་མག་ཆེད་ཚོང་གི་མགོ་འཁྲིད་གསུམ་གྱིས་ཁྲིམས་འགལ་བྱས་པའི་དོགས་གཞིའི་འོག་འབྲེལ་ཡོད་སྡེ་ཁག་གིས་ཞིབ་བཤེར་བྱེད་བཞིན་ཡོད་འདུག ཁ་སང་རྒྱ་ནག་ཤིན་ཧྭ་གསར་ཁང་གིས་གནས་ཚུལ་སྤེལ་བ་ལྟར་ན།  ཉེ་སྔོན་བོད་རང་སྐྱོང་ལྗོངས་སྒྲིག་ཁྲིམས་ཞིབ་བཤེར་ཁང་གིས་ནག་ཆུ་ས་ཁུལ་གྱི་ཐ་མག་ཆེད་ཚོང་ཁང་གི་མགོ་འཁྲིད་དང་། ནག་ཆུ་ས་ཁུལ་གཞུང་ཁོངས་རྒྱུ་ནོར་ལྟ་སྐུལ་དོ་དམ་ཁང་གི་དཔོན་པོ་སྐལ་བཟང་གཡང་གྲུབ་དང་། ཐ་མག་ཆེད་ཚོང་ཁང་གི་མགོ་འཁྲིད་གཞོན་པ་དང་སྤྱི་གཉེར་བ་གཞོན་པ་ཚེ་འཕེལ། ཐ་མག་ཆེད་ཚོང་ཁང་གི་མགོ་འཁྲིད་གཞོན་པ་བཀྲ་ཤིས་བུ་གྲགས་བཅས་ཀྱིས་ཁྲིམས་འགའ་བྱས་པའི་དོགས་གཞིའི་འོག ད་ལྟ་ལས་མཚམས་འཇོག་ཏུ་བཅུག་སྟེ་འབྲེལ་ཡོད་སྡེ་ཁག་གིས་འདྲི་རྩད་ཞིབ་བཤེར་བྱེད་བཞིན་ཡོད་འདུག གསར་འགོད་པ། པདྨ་མཚོ།