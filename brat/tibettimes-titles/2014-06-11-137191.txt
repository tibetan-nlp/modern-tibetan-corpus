དུས་དབང་སྐབས་དམ་དྲག

རྒྱ་གཞུང་གིས་ཀན་ལྷོ་གཙོད་གྲོང་ཁྱེར་གྱི་ས་གནས་གང་སར་དམག་མི་མང་པོ་འགྲེམས་འཇོག་གིས་བོད་མི་ཚོར་དམ་དྲག་བྱེད་ཀྱི་ཡོད་འདུག ཟླ་འདིའི་ཕྱི་ཚེས་ ༩ ཉིན་ནས་བཟུང་ཀན་ལྷོ་གཙོད་གྲོང་ཁྱེར་ཉེ་འདབས་སུ་ཡོད་པའི་གཙོད་དགོན་པ་དགའ་ལྡན་ཆོས་གླིང་དུ། བསེ་ཚང་བློ་བཟང་དཔལ་ལྡན་མཆོག་གིས་དུས་འཁོར་དབང་ཆེན་ཐེངས་བཞི་བ་གནང་བཞིན་ཡོད་པ་ལྟར། དབང་གི་སྟ་གོན་ཉིན་ནས་བཟུང་རྒྱ་གཞུང་གིས་དུས་འཁོར་དབང་ཆེན་ཚོགས་ཡུལ་ཉེ་འཁོར་གྱི་ས་གནས་གང་སར་དམག་མི་འགྲེམས་འཇོག་གིས་དམ་དྲག་བྱེད་ཀྱིན་པར་མ་ཟད། ཀན་ལྷོ་གཙོད་གྲོང་ཁྱེར་ནང་དམག་མི་དང་ཉེན་རྟོག་པ། བདེ་འཇགས་མི་སྣ། གསང་བའི་མི་སྣ་སོགས་འགྲེམས་འཇོག་གིས་ཉིན་མཚན་མེད་པར་བོད་མི་ཚོར་དམ་དྲག་ལྟ་རྟོག་བྱེད་ཀྱི་ཡོད་པ་དང་། གཙོད་གྲོང་ཁྱེར་གྱི་གཞུང་ལམ་གཙོས་པའི་ས་ཕྱོཊ་གང་སར་དམག་མིས་རླངས་འཁོར་འདྲ་མིན་བང་བསྒྲིགས་པ་སོགས་ཆོས་ཞུ་བ་ཚོར་འཇིགས་སྣང་སྐུལ་བཞིན་ཡོད་འདུག གསར་འགོད་པ། དོན་གོ