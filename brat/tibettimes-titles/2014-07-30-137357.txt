བྱང་ཆུབ་ལམ་སྒྲོན་གྱི་བཀའ་ཆོས།

འདི་ལོའི་ཕྱི་ཟླ་ ༡༠ བའི་ཟླ་མཇུག་ནས་ཟླ་ ༡༡ པའི་ཟླ་མགོ་བར་བཀའ་བློན་ཁྲི་ཟུར་ཟམ་གདོང་རིན་པོ་ཆེ་མཆོག་གིས་རྒྱ་གར་ལྷོ་ཕྱོགས་འབྲས་སྤུངས་དུ་བཀའ་ཆོས་གནང་རྒྱུ་ཡིན་འདུག འདི་གར་གནས་ཚུལ་འབྱོར་གསལ་ལྟར་ན། ཉེ་སྔོན་རྒྱ་གར་ལྷོ་ཕྱོགས་འབྲས་སྤུངས་བློ་གསལ་གླིང་ཚ་བ་ཁང་ཚན་གྱིས་ཇི་ལྟར་གསོལ་འདེབས་ཞུས་དོན་ལྟར། བཀའ་བློན་ཁྲི་ཟུར་ཟམ་གདོང་རིན་པོ་ཆེ་མཆོག་གིས་བཀའ་བཞེས་ཟབ་མོ་ཐོབ་སྟེ། འདི་ལོའི་ཕྱི་ཟླ་ ༡༠ ཚེས་ ༢༧ ཉིན་ནས་ཕྱི་ཟླ་ ༡༡ ཚེས་ ༢ ཉིན་བར་གྱི་དུས་ཡུན་བདུན་ཕྲག་གཅིག་ལྷག་གི་རིང་བཀའ་བློན་ཁྲི་ཟུར་མཆོག་གིས། འབྲས་སྤུངས་བློ་གསལ་གླིང་ཚ་བ་ཁང་ཚན་གྱི་གཙུག་ལག་ཁང་དུ་དགེ་འདུན་པ་དང་སེར་སྐྱ་མི་མང་ལ་༼བྱང་ཆུབ་ལམ་གྱི་སྒྲོན་མེའི༽བཀའ་ཆོས་གནང་རྒྱུ་ཡིན་འདུག གསར་འགོད་པ། དོན་གོ