བུ་མོ་ཞིག་འཛིན་བཟུང་བྱས།

ཟླ་འདིའི་ཕྱི་ཚེས་ ༡༥ ཉིན་རྔ་བ་རྫོང་རྨེའུ་རུ་མ་ཡུལ་ཚོའི་ཁྲོམ་གཞུང་དུ། བོད་རིགས་བུ་མོ་དབང་མོ་ཞུ་བ་ཞིག་གིས་༧གོང་ས་མཆོག་བོད་དུ་ཕེབས་དགོས། བོད་ལ་རང་དབང་དགོས་ཞེས་སྐད་འབོད་གནང་བཞིན་ཁྲོམ་སྐོར་བྱས་ཡོད་པ་དང་། ཕྱིས་སུ་རྒྱ་གཞུང་ཉེན་རྟོག་པ་བསླེབས་ཏེ་ཁོང་མོ་བཙན་ཁྲིད་བྱས་ཡོད་འདུག  བུ་མོ་དབང་མོ་ལགས་ནི་ད་ལྟ་རང་ལོ་ ༢༢ ཡས་མས་ཤིག་ཡིན་པ་དང་། ཁོང་མོ་རྔ་བ་རྫོང་རྨེའུ་རུ་མ་ཡུལ་ཚོའི་རུ་ཆེན་གསུམ་པའི་ཕ་ཞེ་ཆེན་དང་མ་རྒྱལ་གཉིས་ཀྱི་བུ་མོ་ཡིན་ཞིང་། རུ་ཆེན་ལྔ་པའི་གཟུངས་འདུས་སྐྱིད་ཚངགི་བུ་བསྟན་འཛིན་གྱི་མནའ་མ་ཡིན་པ་དང་། ཁོང་གཉིས་ལ་བྱིས་པ་གཉིས་ཡོད་འདུག གསར་འགོད་པ། པདྨ་མཚོ།