རྟའུ་རང་ལུས་མེར་བསྲེཊ།

དེ་རིང་ཉིན་གུང་བོད་ནང་གི་ཆུ་ཚོད་ ༡༢ ཙམ་ལ། དཀར་མཛེས་ཁུལ་རྟའུ་རྫོང་ཁང་སར་ཤང་གི་ཉེ་འགྲམ་དུ་བོད་མི་འཕྲིན་ལས་རྣམ་རྒྱལ་ཞུ་བ་ཞིག་གིས་རང་ལུས་མེར་བསྲེགས་གནང་སྟེ་སྐུ་གྲོངས་ཡོད་འདུག བོད་ནས་ད་ལྟ་རང་གནས་ཚུལ་འབྱོར་བ་ལྟར་ན། དེ་རིང་བོད་ནང་གི་ཉིན་གུང་ཆུ་ཚོད་ ༡༢ ཙམ་ལ་དཀར་མཛེས་ཁུལ་རྟའུ་རྫོང་དུ་བོད་མི་འཕྲིན་ལས་རྣམ་རྒྱལ་ཞུ་བ་ཞིག་གིས། རྒྱ་གཞུང་ལ་ཞི་བའི་ངོ་རྒོལ་གྱིས་རང་ལུས་མེར་བསྲེགས་གནང་སྟེ་འདས་གྲོངས་སུ་གྱུར་ཡོད་འདུག འདི་གར་རྟའུ་བློ་བཟང་སྦྱིན་པ་ལགས་ཀྱིས་བརྗོད་པ་ལྟར་ན། རང་ལུས་མེར་བསྲེགས་གནང་རྗེས། ས་གནས་སེར་སྐྱ་མི་མང་གིས་ཁོང་གི་སྐུ་ཕུང་རང་ཁྱིམ་དུ་གདན་འདྲེན་ཞུས་ཡོད་ཀྱང་། ད་ལྟའི་ཆར་ཉེན་རྟོག་པ་ས་གནས་སུ་སླེབ་ཡོད་མེད་སོགས་ཀྱི་གནས་ཚུལ་ཤེས་རྟོགས་ཐུབ་མི་འདུག འཕྲིན་ལས་རྣམ་རྒྱལ་ལགས་ནི་རྟའུ་རྫོང་ཁང་སར་ཤང་རྒན་ནད་སྡེ་བའི་ཕ་བདུད་ལོ་དང་མ་དཔལ་ལྷ་གཉིས་ཀྱི་བུ་ཡིན་པ་དང་། ད་ལྟ་རང་ལོ་ ༣༢ ཡིན་འདུག གསར་འགོད་པ། པདྨ་མཚོ།