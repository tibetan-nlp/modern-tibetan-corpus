
ཅེཀ་སྤྱི་མཐུན་རྒྱལ་ཁབ་ནང་གི་ཞི་ཅིན་ཕིན་གྱི་སྐོར་ལམ།(པར།)

ཕྱི་ཟླ་ ༣ ཚེས་ ༢༨ ཉིན་རྒྱ་ནག་གི་སྲིད་འཛིན་ཞེ་ཅིན་ཕེན་ཅེཀ་(Czech)སྤྱི་མཐུན་རྒྱལ་ཁབ་ནང་སྐོར་སྐྱོད་གནང་གི་ཡོད་སྟབས། ཚེས་ ༢༧ ཉིན་ནས་བཟུང་། ཅེཀ་སྤྱི་མཐུན་རྒྱལ་ཁབ་ཀྱི་རྒྱལ་ས་(Prague)ཁུལ་གྱི་བོད་དོན་རྒྱབ་སྐྱོར་བ་ཚོས་རྣམ་པ་འདྲ་མིན་ཐོག་ངོ་རྒོལ་གྱི་ལས་འགུལ་སྣ་ཚོགས་སྤེན་ཡོད་པ་དང་། རྒྱལ་སའི་སྲིང་ལམ་ཁག་གི་གཡས་གཡོན་དུ་ཅེཀ་རྒྱལ་ཁབ་ཀྱི་རྒྱལ་དར་དང་རྒྱ་ནག་གི་རྒྱལ་དར་བཀལ་ཡོད་པ་དག་རལ་བ་དང་། རྒྱ་ནག་རྒྱལ་དར་སྟེང་ཚོན་རྩི་ནག་པོ་གཏོར་བ། བོད་པའི་རྒྱལ་དར་བསྒྲེངས་འཛུགས་བྱེད་པ་སོགས་ཤུགས་ཆེན་གནང་ཡོད་པ་རེད། སྐབས་དེར་རྒྱ་རིགས་སློབ་མ་སྐོར་ཞིག་གིས་རྒྱ་ནག་གི་རྒྱལ་དར་འཕྱར་བ་དང་། བོད་དོན་རྒྱབ་སྐྱོར་བ་དང་ཉེན་རྟོག་པའི་སྟེང་རྣམ་འགྱུར་མི་ལེགས་པ་བསྟོན་པ་སོགས་ཀྱི་གནས་ཚུལ་ཡང་བྱུང་ཡོད་འདུག ཅེཀ་སྤྱི་མཐུན་རྒྱལ་ཁབ་ཀྱི་ཉེན་རྟོག་པས་འགོག་སྲུང་གནང་བཞིན་པ། བོད་དོན་རྒྱབ་སྐྱོར་བ་ཚོས་ཞི་ཅིན་ཕིན་ལ་ངོ་རྒོལ།