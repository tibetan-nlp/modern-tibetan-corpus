
ཤར་གླིང་ཟླ་སྒྲོན་ལཊ་བཀའ་བློན་དུ་འདེམས་ཐུབ་མ་སོང་།

དེ་རིང་ཤར་གླིང་ཟླ་སྒྲོན་ལཊ་བསྐྱར་དུ་བཀའ་བློན་ལ་འདེམས་པར་ངོ་ཡོད་སྤྱི་འཐུས་ ༤༣ གྱིས་འོས་ཤོག་འཕངས་བ་བརྒྱུད་རྒྱབ་སྐྱོར་མོས་མཐུན་གནང་མཁན་ ༡༤ དང་། མོས་མཐུན་མི་གནང་མཁན་ ༢༧ བྱུང་སྟེ་བཀའ་བློན་དུ་འདེམས་ཐུབ་མ་སོང་། དེ་རིང་བོད་མི་མང་སྤྱི་འཐུས་ལྷན་ཚོགས་ཀྱི་གྲོས་ཚོགས་ཚོགས་དུས་ ༢ པའི་ལས་ཉིན་ ༥ པའི་སྔ་དྲོར། སྲིད་སྐྱོང་བློ་བཟང་སེང་གེ་མཆོག་ནས་ཕྱི་དྲིལ་བཀའ་བློན་དུ་ཡང་བསྐྱར་ཤར་གླིང་ཟླ་སྒྲོན་ལགས་མཚན་འདོན་གནང་བ་དང་འབྲེལ་ལོ་རྒྱུས་མདོར་བསྡུས་ཤིག་སྙན་སྒྲོན་ཞུས་སོང་ལ། ངོ་ཡོད་སྤྱི་འཐུས་ ༤༣ གྱིས་འོས་ཤོག་འཕངས་བ་བརྒྱུད། འོས་ཤོག་ ༢ རྩིས་མེད་དུ་ཕྱིན་རྗེས། བཀའ་བློན་དུ་འདེམས་པར་རྒྱབ་སྐྱོར་མོས་མཐུན་གནང་མཁན་སྤྱི་འཐུས་ ༡༤ དང་། མོས་མཐུན་མི་གནང་མཁན་སྤྱི་འཐུས་ ༢༧ བྱུང་སྟེ་ཕྱི་དྲིལ་བཀའ་བློན་དུ་འདེམས་ཐུབ་མ་སོང་། གསར་འགོད་པ། པདྨ་མཚོ།