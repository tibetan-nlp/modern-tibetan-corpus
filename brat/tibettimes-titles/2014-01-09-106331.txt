བླ་རུང་དགོན་དུ་མེ་སྐྱོན་བྱུང་།

གསེར་རྟ་བླ་རུང་དགོན་པའི་བཙུན་མའི་གླིང་དུ་མེ་སྐྱོན་བྱུང་སྟེ་བཞུགས་ཤག་མང་པོ་མེར་འཚིགས་ཡོད་པའི་གནས་ཚུལ་འཐོན་བཞིན་འདུག ད་ལྟ་རང་གནས་ཚུལ་འཐོན་བཞིན་པ་ལྟར་ན། དོ་ནུབ་བོད་ནང་གི་ཆུ་ཚོད་ ༨།༠༠ ཙམ་ལ་གསེར་རྟ་བླ་རུང་ལྔ་སྒར་དུ་མེ་སྐྱོན་ཆེན་པོ་ཞིག་བྱུང་སྟེ་བཙུན་མའི་གླིང་གི་བཞུགས་ཤག་ ༥༠ནས་ ༨༠ ཙམ་མེ་འཚིགས་ཡོད་པ་དང་། སྐབས་དེར་དགོན་པའི་གྲྭ་བཙུན་དང་མང་ཚོགས་ཚོས་མེ་གསོད་ཐབས་བྱས་ཡོད་ཀྱང་། བཙུན་མའི་བཞུགས་ཤག་ཁག་མཉམ་འདུས་སུ་གནས་ཡོད་པ་དང་མཚན་མོའི་རླུང་གི་རྒྱུ་ཕྱོགས་བཅས་ལ་བརྟེན་ཏེ་མེ་གསོད་མ་ཐུབ་པར། ད་དུང་མེ་ཤུགས་ཆེན་པོ་འབར་བཞིན་པའི་སྒང་ཡིན་འདུག 