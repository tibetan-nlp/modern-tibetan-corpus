
ལྐོག་ཟ་རུལ་སུངས་ཀྱང་འཚེ་བའི་རྣམ་པ་ཆགས་ཀྱི་ཡོད།

༧གོང་ས་མཆོག་རྒྱ་གར་བྱང་ཤར་ཕྱོགས་སུ་ཆིབས་བསྒྱུར་གྱི་ཞོར་དུ་ལྡིར་སློབ་གྲྭ་ཞིག་ཏུ་བཀའ་སློབ་གནང་སྟེ་འཚེ་བ་ཟེར་བ་དེ་མཚོན་ཆ་བཟུང་སྟེ་གསོད་རེས་བྱེད་པ་ཙམ་མིན་པར་ལྐོག་ཟ་རུལ་སུངས་དག་ཀྱང་འཚེ་བའི་རིགས་སུ་གཏོགས་ཚུལ་གསུངས་འདུག ཁ་སང་༧གོང་ས་མཆོག་རྒྱ་གར་རྒྱལ་ས་ལྡི་ལིའི་ཉེ་འགྲམ་ནོར་ཌ་ (Noida) གྲོང་ཁྱེར་དུ་ཡོད་པའི་སི་ཊེ་སྦ་སི་ཊེ་ (Step by Step) སློབ་གྲྭར་ཆིབས་བསྒྱུར་བསྐྱངས་ཏེ། སློབ་གྲྭའི་དགེ་ལས་སློབ་ཕྲུག་ ༡༠༠༠ བརྒལ་བར་༼འགྲོ་བ་མིའི་བཟང་སྤྱོད་དང་བྱམས་སྙིང་རྗེ༽ཞེས་པའི་བརྗོད་གཞིའི་ཐོག་བཀའ་སློབ་དང་སློབ་ཕྲུག་ཚོའི་དྲི་བར་ལན་འདེབས་གནང་ཡོད་ཅིང་། སྐབས་དེར་༧གོང་ས་མཆོག་གིས། སློབ་གྲྭ་དེའི་ཕྱག་ལས་ལ་བསྔཊ་བརྗོད་དང་འབྲེལ་ཏེ། སྤྱིར་བཏང་འཚོ་བའི་ནང་དངུལ་གལ་ཆེན་ཡིན་ཡང་། དངུལ་བེད་སྤྱོད་ཡག་པོ་མ་བཏང་བར་བག་མེད་ལོངས་སྤྱོད་བྱས་ན་ཕན་ཐོཊ་མེད་པར། དཔལ་འབྱོར་ཡོད་མཁན་ཚོས་དབུལ་བོ་དང་དྭ་ཕྲུག་ཚོར་རོཊ་རམ་བྱ་རྒྱུ་ཧ་ཅང་གལ་ཆེན་ཡིན་པ་དང་། ཁོང་གིས་ནམ་རྒྱུན་དུས་རབས་ཉི་ཤུ་པའི་མི་རབས་རྫོཊ་འགྲོ་ཡི་ཡོད་པ་དང་། ད་ཆར་ལོ་ ༣༠ མན་གྱི་གཞོན་སྐྱེས་ཚོ་དུས་རབས་ཉེར་གཅིག་གི་མི་རབས་ཆགས་ཀྱི་ཡོད་ཅེས་རྗོད་ཀྱིན་ཡོད་པ་ལྟར། དུས་རབས་ཉི་ཤུའི་ནང་དམག་འཁྲུག་རབས་དང་རིམ་པ་མང་དག་ཅིག་བྱུང་བ་དང་། དུས་རབས་ཉེར་གཅིག་གི་མགོ་སྟོད་དུ་ཨི་རག་དང་ཨབ་གྷ་ནི་སི་ཐན། དེང་སྐབས་སི་རི་ཡའི་ནང་དམག་འཁྲུག་ཡོང་གི་ཡོད། སྤྱིར་བཏང་འཛམ་གླིང་ཤར་ནུབ་ཀྱི་མིའི་གཤིས་རྒྱུད་ཡར་རྒྱས་ཕྱིན་པའི་ཤུཊ་རྐྱེན་འོག་འཚེ་བ་ཉུང་དུ་ཕྱིན་ཡོད་ཀྱང་། འཚེ་བ་ཞེས་པ་དེ་ལག་ཏུ་མཚོན་ཆ་བཟུང་ནས་གསོད་རེས་གཏོང་རྒྱུའི་བྱ་སྤྱོད་ཁོ་ན་ཙམ་མིན་པར། གཞན་གྱི་ཐོབ་ཐང་ལ་རྩིས་མེད་དང་ལྐོག་ཟ་རུལ་སུངས་སོགས་ཀྱང་འཚེ་བའི་རྣམ་པ་ཆགས་ཀྱི་ཡོད། ཅེས་སོགས་སྐོར་གསུངས་ཡོད་འདུག རྒྱ་གར་གྱི་འཚེ་བ་མེད་པའི་ལྟ་གྲུབ་ཐད་༧གོང་ས་མཆོག་གིས། རྒྱ་གར་ལ་ལོ་ངོ་སྟོང་ཕྲག་ནས་དར་བའི་འཚེ་བ་མེད་པའི་ལྟ་གྲུབ་ཡོད་སྟབས། བདག་ཉིད་ཆེན་མོ་གྷན་ངྷིས་རང་དབང་འཐབ་རྩོད་སྐབས་སྲོལ་རྒྱུན་ནས་དར་བའི་འཚེ་བ་མེད་པའི་ལམ་དུ་ཞུཊ་ཏེ་གྲུབ་འབྲས་ཐོབ་ཡོད་པ་མ་ཟད། འཛམ་གླིང་ས་ཕྱོཊ་གང་སར་དཔེ་མཚོན་འཇོག་ཡུལ་ཞིག་ཏུ་གྱུར་ཏེ། མར་ཊིན་ལུའུ་ཐིར་ཁེན་(Martin Luther King) དང་། ནེལ་སིན་མན་ཌ་ལ (Nelson Mandela) ། ཌེལ་སི་མོན་ཊུ་ཊུ་(Bishop Desmond Tutu) སོཊ་ཀྱང་རྒྱ་གར་ནས་དར་བའི་འཚེ་མེད་ཞི་བའི་ལྟ་གྲུབ་ཐོག་སྐྱོད་ཡོད། རྒྱ་གར་ནང་རྙོག་གྲ་ཆུང་ཙག་རིཊ་ཡོང་སྲིད་ཀྱང་། ལོ་ངོ་སྟོང་ཕྲག་རིང་འཚེ་བ་མེད་པའི་ལྟ་སྤྱོད་ལག་བསྟར་བྱས་པ་ལ་བརྟེན་ནས། རྒྱ་གར་ཆོས་ལུཊ་ཆེ་ཁག་ཚང་མ་མཉམ་གནས་ཀྱི་སྤྱི་ཚོཊ་ཤིག་ཆགས་ཡོད། ངོས་ནས་མི་གཞན་ལ་རྒྱ་གར་ཆོས་ལུགས་ཚང་མ་མཉམ་གནས་ཐུབ་པའི་དཔེ་མཚོན་ཡག་ཤོས་ཤིག་ཆཊ་ཡོད་ཅེས་རྗོད་ཀྱི་ཡོད། གཞོན་སྐྱེས་ཁྱེད་རང་ཚོའི་མི་ཚེ་སེམས་བཟང་དང་དྲང་པོ་དྲང་གཞག་ཐོག་མགོ་འཛུཊ་ཐབས་བྱེད་དགོས། དེ་ལྟར་བྱས་ན་ལས་དོན་གང་ཞིག་སྒྲུབ་ཀྱང་ཕྱི་གསལ་ནང་གསལ་དང་མི་གཞན་གྱིས་ཡིད་ཆེས་དང་ཕན་ཚུན་མཛའ་བཤེས་ཡོང་གི་རེད། དངུལ་ལ་བརྟེན་ནས་གྲོཊ་པོ་བསྒྲིགས་པ་དེ་བརྟན་པོ་རྩ་བ་ནས་མེད། ཕན་ཚུན་ཡིད་ཆེས་དབང་གིས་གྲོཊ་པོ་བསྒྲིཊ་པ་དེ་འཁྲུལ་མེད་ཀྱི་གྲོཊ་པོ་ཆཊ་ཀྱི་ཡོད། ལྷག་པར་རྒྱལ་ཁབ་སྲ་བརྟན་འཛུཊ་བསྐྲུན་བྱེད་པར་ཤེས་ཡོན་དང་ལྷན་ཀུན་སྤྱོད་བཟང་པོ་འཁྱེར་རྒྱུར་རག་ལས་ཡོད་སྟབས། འགྲོ་བ་མིའི་ཐོབ་ཐང་དང་རིན་ཐང་ཐོག་བསམ་བློ་གཏོང་རྒྱུ་ཧ་ཅང་གལ་ཆེན་པོ་ཆགས་ཡོད། ཅེས་གསུངས་ཡོད་འདུག དེ་རིང་༧གོང་ས་མཆོག་ཨ་སམ་མངའ་སྡེའི་རྒྱལ་ས་གྷོ་ཧ་ཊི་ལ་ཆིབས་བསྒྱུར་བསྐྱངས་ཏེ། ར་བྷེན་ཌར་བྷ་ཝན་ (Rabindra Bhawan ) ཚོཊ་ཁང་དུ་ཚོཊ་བཞིན་པའི་ཆོས་ལུཊ་རིས་མེད་ཀྱི་ཚོཊ་ཆེན་ཐོག་བཀའ་སློབ་བསྩལ་ཡོད་པ་དང་། སང་ཉིན་སྔ་དྲོར་ནེ་རུ་རྩེད་ཐང་དུ་མང་ཚོཊ་ལ་བཀའ་སློབ་གནང་རྒྱུ་དང་། ཉིན་རྒྱབ་བོད་ཀྱི་སྒྱུ་རྩལ་དང་ལེཊ་བྱང་དུས་སྟོན་དབུ་འབྱེད་གནང་རྒྱུ་ཡིན་འདུག ཚེས་ ༣ ཉིན་མར་ཊིན་ལུའུ་ཐིར་ཡེ་ཤུའི་མཐོ་སློབ་ (Martin luther Chirstian University) ཞེས་པའི་བསླབ་པ་མཐར་སོན་གྱི་མཛད་སྒོར་ཆིབས་བསྒྱུར་དང་། ཚེས་ ༤ ཉིན་ཤི་ལོངས་ས་གནས་སུ་བོད་པ་གཙོས་པའི་དད་ལྡན་པ་རྣམས་ལ་ལག་ལེན་སོ་བདུན་མ་དང་སྤྱན་རས་གཟིཊ་ཀྱི་བཀའ་དབང་གནང་རྒྱུ་དང་། ཚེས་ ༥ ཉིན་ཤི་ལོངས་མངའ་སྡེའི་དཔེ་མཛོད་ཁང་གིས་གདན་ཞུས་ལྟར་ཆོས་ལུགས་རིས་མེད་ཀྱི་མཛད་སྒོར་ལྷན་ཞུགས་གནང་རྒྱུ་ཡིན་འདུག གསར་འགོད་པ། དོན་གོ