བསྟན་འཛིན་ཆོས་དབྱངས་ལཊ་སྐུ་གྲོངས་འདུག

སྐུ་ལུས་མེར་སྲེག་གནང་མཁན་བསྟན་འཛིན་ཆོས་དབྱངས་ལགས་དེ་རིང་ཉིན་རྒྱབ་ཆུ་ཚོད་ ༤:༥༠ ཐོག་ལྡི་ལིའི་(Safjdarjung Hospital)སྨན་ཁང་དུ་སྐུ་གྲོངས་ཡོད་འདུག བོད་དོན་ལས་འགུལ་བ་བསྟན་འཛིན་བརྩོན་འགྲུས་ལགས་ཀྱིས་བརྗོད་ན། དེ་རིང་སྔ་དྲོའི་ཆུ་ཚོད་ ༡༠ པའི་རྗེས་བསྟན་འཛིན་ཆོས་དབྱངས་ལགས་ཀྱི་སྐུ་གཟུགས་གནས་སྟངས་གློ་བུར་ཛ་དྲག་ཏུ་གྱུར་ཞིང་། ཁོང་གིས་ཨ་མ་ལགས་དང་ཨ་ཞང་ལགས་ལ་འབོད་ཀྱིན་”བོད”ཅེས་ཡང་ཡང་བརྗོད་དེ་ཕྱི་དྲོའི་ཆུ་ཚོད་ ༤:༥༠ ཐོག་སྐུ་གྲོངས་ཡོད་འདུག་ལ། བོད་ཀྱི་གཞོན་ནུ་ལྷན་ཚོགས་ཀྱི་གཙོས་གཞུང་འབྲེལ་དང་གཞུང་འབྲེལ་མ་ཡིན་པའི་ཚོགས་པ་ཁག་གི་སྐུ་ཚབ་དང་། ལྡི་ལི་ཁུལ་གྱི་བོད་རིགས་མི་མང་བཅས་འཛོམས་ཏེ་ཁོང་གི་ཤུལ་ལུས་ནང་མིར་ཐུགས་གསོ་དང་གདུང་སེམས་མཉམ་སྐྱེད་ཞུ་བཞིན་ཡོད་འདུག ལྡི་ལིའི་སྐུ་ཚབ་དོན་གཅོད་འབྲོང་ཆུང་དངོས་གྲུབ་མཆོག་ཆེད་ཕེབས་ཀྱིས། ཆོས་དབྱངས་ལགས་ཀྱི་ཨ་མ་ལགས་དང་སྤུན་མཆེད་ལ་གདུང་སེམས་མཉམ་སྐྱེད་གནང་པ་དང་སྦྲགས། འཛིན་སྐྱོང་བཀའ་ཤག་དང་བོད་མི་མང་སྤྱི་འཐུས་ལྷན་ཚོགས་ནས་གནང་བའི་གདུང་སེམས་མཉམ་སྐྱེད་ཀྱི་ཐུགས་གསོའི་གསུང་འཕྲིན་གནང་ཡོད་འདུག གསར་འགོད་པ། པདྨ་མཚོ།