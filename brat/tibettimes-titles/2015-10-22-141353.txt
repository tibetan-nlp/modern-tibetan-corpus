ས་གནས་ཁག་ ༣༥ ཡི་འོས་གྲངས།

  ཟླ་འདིའི་ཚེས་ ༡༨ ཉིན་སྲིད་སྐྱོང་དང་སྤྱི་འཐུས་གཉིས་ཀྱི་སྔོན་འགྲོའི་འོས་བསྡུ་གནང་གྲུབ་སྟེ། ད་ལྟ་ས་གནས་ཁག་གི་འོས་བསྡུའི་གྲུབ་འབྲས་འཐོན་བཞིན་པ་དང་བསྟུན་ཏེ། དེ་རིང་འདི་གའི་གསར་འགོད་པས་ས་གནས་ཁག་གི་འོས་བསྡུའི་ལས་ཁང་ལ་ཁ་པར་བཏང་སྟེ། སྲིད་སྐྱོང་གི་བསྡུའི་མཇུག་འབྲས་རྩད་ཞིབ་བྱས་པ་ལྟར་ན། ས་གནས་ཁ་ཤས་ཤིག་གིས་ད་ལྟ་གྲངས་བཤེར་བྱེད་མུས་ཡིན་ཞིང་། ས་གནས་ཁག་ ༣༥ ནང་གྲངས་བཤེར་གྲུབ་པའི་གནས་སྟངས་ནི། སྲིད་སྐྱོང་ལས་ཐོག་བློ་བཟང་སེང་གེ་མཆོག་ལ་འོས་གྲངས་ ༡༥༧༠༧ དང་། སྤྱི་འཐུས་ཚོགས་གཙོ་སྤེན་པ་ཚེ་རིང་མཆོག་ལ་འོས་གྲངས་ ༦༠༥༠ ། ཨ་ཚོགས་ཀླུ་མཁར་བྱམས་ལགས་སུ་འོས་ ༡༡༠༠ ། བཀྲ་ཤིས་དབང་འདུས་ལགས་སུ་འོས་  ༨༧༡ ། བཀྲ་ཤིས་སྟོབས་རྒྱལ་ལགས་སུ་འོས་ ༢༥ བཅས་ཐོབ་འདུག གསར་འགོད་པ། དོན་གྲུབ།