
ཨ་རི་ཁུལ་གྱི་སྲིད་སྐྱོང་དང་སྤྱི་འཐུས་ཀྱི་འོས་གྲངས།

  བྱང་ཨ་རིའི་སྐུ་ཚབ་དོན་གཅོད་ཁྱབ་ཁོངས་ཀྱི་སྲིད་སྐྱོང་དང་སྤྱི་འཐུས་ཀྱི་འོས་གྲངས་ནི། རྩེ་ཏོག་དང་པོ་སྲིད་སྐྱོང་ལས་ཐོག་བློ་བཟང་སེང་གེ་མཆོག་ལ་འོས་ ༣༥༥༨ དང་། གཉིས་པ་སྤྱི་འཐུས་ཚོགས་གཙོ་སྤེན་པ་ཚེ་རིང་མཆོག་ལ་འོས་ ༡༢༣༦ ། གསུམ་པ་ཨ་ཚོགས་ཀླུ་མཁར་བྱམས་ལགས་སུ་འོས་ ༦༡༠ བཅས་ཐོབ་འདུག   བྱང་ཨ་རིའི་སྤྱི་འཐུས་གཉིས་ཀྱི་འོས་གྲངས་ནི། རྩེ་ཏོག་དང་པོ་སྤྱི་འཐུས་ལས་ཐོག་བཀྲ་ཤིས་རྣམ་རྒྱལ་ལགས་སུ་འོས་ ༡༢༤༢ དང་། གཉིས་པ་བསྟན་འཛིན་རང་གྲོལ་ལགས་སུ་འོས་ ༡༢༢༣ ། གསུམ་པ་པདྨ་ཕྱག་མཛོད་ལགས་སུ་འོས་ ༡༡༩༤ བཅས་ཐོབ་འདུག   ཨ་རིའི་ནེའུ་ཡོག་དང་ཝ་ཞིན་ཏོན་གཙོས་པའི་བྱང་ཨ་རུ་ཁུལ་དང་། ཁེ་ན་ཌ་བཅས་སུ་ཁྱོན་འོས་བསྡུའི་ས་གནས་ ༣༤ ཡོད་པ་དང་། ས་གནས་དེ་དག་ནང་ཁྱོན་དེབ་སྐྱེལ་བྱེད་མཁན་ ༩༨༠༣ བྱུང་ཡོད་ཁོངས་ནས་དངོས་སུ་འོས་ལྡུག་མཁན་ ༥༦༡༩ བྱུང་བ་དེས་བརྒྱ་ཆ་ ༥༧ ཟིན་ཡོད་འདུག