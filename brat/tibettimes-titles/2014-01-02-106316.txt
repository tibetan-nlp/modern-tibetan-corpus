༢༠༡༤ ལོའི་ཕྲུ་གུ་དང་པོ་བོད་པ་རེད་ཟེར།

༢༠༡༤ ལོའི་ཨ་རིའི་ནང་ཕྲུ་གུ་སྐྱེས་པ་དང་པོ་དེ་བོད་ནས་ཡོང་བའི་བོད་པའི་བཟའ་མི་གཉིས་ལ་སྐྱེས་འདུག་ཟེར།  དེ་རིང་ཨ་རིའི་ནེའུ་ཡོག་ཆ་འཕྲིན་སོགས་གསར་ལམ་ཁག་ཅིག་ནང་གནས་ཚུལ་སྤེལ་བར། ཟླ་སྔོན་མའི་ཚེས་ ༣༡ ཉིན་གྱི་དགོང་མོའི་ཆུ་ཚོད་ ༡༢ ཟིན་ཏེ་སྐར་ཆ་ ༡ གི་སྟེང་། ཨ་རིའི་ནེའུ་ཡོག་གྲོང་ཁྱེར་གྱི་སྨན་ཁང་ཨེམ་ཧཱ་སི་ཊི་(Elmhurst Hospital Center in Queens) ཞེས་པའི་ནང་། བོད་པའི་བུ་མོ་མེ་ཏོག་སྒྲོལ་མ་དང་སྐྱེས་པ་ཆོས་རྒྱལ་རྡོ་རྗེ་ཞེས་པ་གཉིས་ལ་བུ་མོ་ཞིག་སྐྱེས་པ་དེ་གཞུང་འབྲེལ་རང་བཞིན་ཐོག་ཨ་རིའི་ནང་གི་ ༢༠༡༤ ལོའི་ཕྲུ་གུ་དང་པོ་དེ་ཆགས་ཡོད་འདུག ཕྲུ་གུ་དེར་ལྕི་ཚད་ཀཱེ་ལོ་ ༥ མ་ཟིན་ཙམ་ (6 pounds, 11 ounces) ཡོད་འདུག་ལ། བུ་མོ་དེའི་མིང་ལ་བསྟན་འཛིན་ཆོས་མཚོ་ཞེས་བཏགས་ཡོད་འདུག གནས་ཚུལ་ནང་བཀོད་པར་བོད་པའི་ཁྱོ་ཤུག་དེ་གཉིས་ཀྱི་འབྱུང་ཁུངས་བོད་ནས་ཡིན་འདུག