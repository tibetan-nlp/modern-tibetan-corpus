ད་ལོའི་ཧི་མ་ལ་ཡའི་མཛངས་མ་ཨང་དང་པོ།

དེ་རིང་ཕྱི་དྲོའི་ཆུ་ཚོད་ ༦།༤༠ སྟེང་དྷ་ས་བོད་ཀྱི་ཟློས་གར་ཁང་གི་མདུན་ཐང་དུ་ངྷ་ས་ཁུལ་གྱི་བོད་མི་དང་རྒྱ་གར་བ། དེ་བཞིན་ཕྱི་རྒྱལ་ཁག་ནས་ཡོང་བའི་ཡུལ་སྐོར་སྤྲོ་འཆམ་པ་བཅས་མི་མང་ ༥༠༠ ལྷག་འདུ་འཛོམས་ཀྱི་དབུས་སུ། ༢༠༡༤ ལོའི་ཧི་མ་ཡའི་མཛངས་མ་འགྲན་བསྡུར་ཐེངས་གཉིས་པའི་དངོས་གཞིའི་འགྲན་བསྡུར་གནང་སོང་། དོ་ནུབ་འགྲན་བསྡུར་གྱི་མཇུག་ཏུ་གཟུ་དཔུང་པ་དག་གི་སྐར་གྲངས་ཕྱོགས་བསྡོམས་བྱས་པའི་ཁྲོད། ངྷ་ས་བྷག་སུ་ནས་ཡིན་པའི་བུ་མོ་ཇོབ་ཊི་ཌོབ་ (Jyoti Dogra)ལགས་སུ་ ༢༠༡༤ ལོའི་ཧི་མ་ལ་ཡའི་མཛངས་མའི་རྒྱལ་ཁ་ཐོབ་ཡོད་པ་དང་། གཞན། ཧི་མ་ཅལ་མངའ་སྡེའི་བྷེ་ལ་ས་པུར་རྫོང་གི་བུ་མོ་པུ་རེ་ཡང་ཀཱ་ལགས་སུ་ཨང་གཉིས་པ་དང་། འབྲུག་པའི་བུ་མོ་ཟླ་བ་བདེ་མ་ལགས་སུ་ཨང་གསུམ་པ་བཅས་ཐོབ་སོང་། མཛངས་མའི་ཨང་རིམ་གསལ་བསྒྲགས་དང་འབྲེལ་ཏེ་གོ་སྒྲིག་པ་བློ་བཟང་དབང་རྒྱལ་ལགས་ཀྱིས་ཨང་དང་པོར་ཧི་མ་ལ་ཡའི་མཛངས་མའི་དབུ་རྒྱན་སྒྲོན་པ་དང་འབྲེལ་ཧིན་སྒོར་ཆིག་འབུམ་གྱི་བྱ་དགའ་དང་། ཨང་གཉིས་པར་ཧིན་སྒོར་ལྔ་ཁྲི། ཨང་གསུམ་པར་ཧིན་སྒོར་ཉིས་ཁྲི་ལྔ་སྟོང་བཅས་ཀྱི་བྱ་དགའ་གནང་སོང་། ཧི་མ་ལ་ཡའི་མཛངས་མ་ཨང་དང་པོ་ཇོབ་ཊི་ཌོབ་ར་ལགས་ནི་དྷ་ས་བྷག་སུ་གྲོང་བརྡལ་དུ་སྐྱེས་ཤིང་རང་ལོ་ ༢༢ ཡིན་འདུག་ལ། ད་ལྟ་དབུ་ཧི་མ་ཅལ་མངའ་སྡེའི་གཙུག་ལག་སློབ་གྲྭའི་ནང་ཁོར་ཡུག་ཚན་རིག་ཐོག་གཙུག་ལག་རབ་འབྱམས་པའི་སློབ་སྦྱོང་བྱེད་བཞིན་ཡོད་འདུག གཞན། བོད་དོན་ལས་འགུལ་སྤེལ་མཁན་རྒྱ་གར་བ་ Dr.Mahesh Yadav ལགས་ཀྱིས་ཀྱང་འདས་པའི་ལོ་ཤས་གོང་ནས་ཧི་མ་ལ་ཡའི་མཛངས་མ་ Miss Himalaya ” Beauty Pageant ” ཞེས་པའི་འགྲན་བསྡུར་ཞིག་བསྡུ་བཞིན་ཡོད་འདུག     གསར་འགོད་པ། ལྷ་སྐྱབས་རྒྱལ།