བསོད་ནམས་རྡོ་རྗེར་རྒྱལ་ཁ་ཐོབ།

ཟླ་འདིའི་ཕྱི་ཚེས་ ༢༤ ཉིན་དྷ་ས་ས་གནས་མགོ་འཛིན་སྐབས་གསུམ་པའི་དངོས་གཞིའི་འོས་བསྡུ་གནང་ཡོད་པ་ལྟར། སྐབས་གཉིས་པའི་དྷ་ས་ས་གནས་མགོ་འཛིན་བསོད་ནམས་རྡོ་རྗེ་ལགས་ལ་འོས་གྲངས་ ༩༡༦ བྱུང་སྟེ་ས་གནས་མགོ་འཛིན་གྱི་རྒྱལ་ཁ་ཐོབ་ཡོད་པ་དང་།  ཐེངས་འདིའི་དངོས་གཞིའི་འོས་བསྡུའི་ཁྲོད་ཁྱོན་མི་གྲངས་ ༡༤༦༦ གིས་འོས་བླུགས་ཡོད་པའི་ནང་། ཨང་དང་པོ་བསོད་ནམས་རྡོ་རྗེ་ལགས་ལ་འོས་གྲངས་ ༩༡༦ ། ཨང་གཉིས་པ་ཟླ་བ་རིན་ཆེན་ལགས་ལ་ ༤༦༧ ། ཨང་གསུམ་པ་སངས་རྒྱས་བཀྲ་ཤིས་ལགས་ལ་འོས་ ༦༤ བཅས་ཡིན་འདུག གསར་འགོད་པ། པདྨ་མཚོ།