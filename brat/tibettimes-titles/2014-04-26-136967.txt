
ང་ཚོ་ལུས་སེམས་གཉིས་ཀྱི་སྨན་པ་ཆཊ་ཐུབ་ན་ཐུཊ་ཕན་གསོ་ཐུབ་པ་ཡོང་གི་རེད།

དེ་རིང་སྨན་པའི་ལྷན་ཚོཊ་ཀྱི་བགྲོ་གླེང་ཚོཊ་འདུའི་ཐོག་སྲིད་སྐྱོང་མཆོག་གིས། ཕྱི་རྒྱལ་གྱི་སྨན་པ་ཚོས་སྨན་གྱི་སློབ་སྦྱོང་ཐོག་སེམས་ཁམས་རིག་པར་སློབ་སྦྱོང་གནང་གི་ཡོད་སྟབས། ང་ཚོའི་སྨན་པ་ཚོས་ཀྱང་བོད་ཀྱི་གསོ་བ་རིག་པའི་ཐོག་སེམས་ཁམས་རིག་པར་སློབ་སྦྱོང་བྱས་ཏེ་ལུས་སེམས་གཉིས་ཀྱི་སྨན་པ་ཆཊ་ཐབས་གནང་དགོས་སྐོར་གསུངས་སོང་། དེ་རིང་ཕྱི་ཚེས་ ༡ ཉིན་གྱི་སྔ་དྲོའི་ཆུ་ཚོད་ ༡༠།༡༥ སྟེང་ངྷ་ས་བོད་ཀྱི་སྨན་རྩིས་མཐོ་སློབ་ཚོགས་ཁང་དུ། བོད་ཀྱི་གསོ་བ་རིག་པའི་ཆེས་མཐོའི་སྨན་པའི་ལྷན་ཚོགས་དབུ་བརྙེས་ནས་ལོ་ ༡༠ འཁོར་བའི་དུས་དྲན་མཛད་སྒོ་དང་། གསོ་བ་རིག་པའི་བགྲོ་གླེང་ཞིག་ཚོགས་སོང་། དེར་སྲིད་སྐྱོང་བློ་བཟང་སེང་གེ་མཆོག་དང་། སྤྱི་འཐུས་ལྷན་ཚོགས་ཀྱི་དམིགས་གསལ་སྐུ་ཚབ་འབའ་བ་སྐལ་བཟང་རྒྱལ་མཚན་ལགས། བོད་མིའི་སྒྲིག་འཛུཊ་ཀྱི་འཕྲོད་བསྟེན་དང་ནང་སྲིད། ཤེས་རིག བདེ་སྲུང་བཅས་ལྷན་ཁང་ཁག་གི་དྲུང་ཆེ། ཕྱོགས་མཐའ་ཁག་ནས་ཕེབས་པའི་སྨན་རྩིས་མཐོ་སློབ་ཁག་གི་སློབ་སྦྱི། གསོ་རིག་སྨན་པ་དང་སྨན་སློབ་བཅས་མི་ ༣༥༠ ཙམ་འཛོམས་འདུག མཛད་སྒོའི་ཐོག་སྲིད་སྐྱོང་མཆོག་གིས་སྣང་གསལ་སྒྲོན་མེ་ཞལ་འབྱེད་དང་། ཚང་མ་སྐུ་བཞེངས་ཐོག་བོད་བསྟན་སྲིད་མི་རིགས་ཆེད་རང་སྲོག་བློས་གཏོང་གནང་མཁན་རྒྱལ་གཅེས་པ་ཡོངས་ལ་མྱ་ངན་གུས་འདུད་དང་ངག་བཅད་མྱ་ངན། སྐུ་མགྲོན་གཙོ་བོ་མཆོག་ནས་སྨན་པའི་ལྷན་ཚོགས་ཀྱི་ལོ་བཅུའི་ལས་བསྡོམས་སྙན་ཐོའི་དཔེ་དེབ་དབུ་འབྱེད་བཅས་གནང་སོང་ལ། སྨན་པའི་ལྷན་ཚོགས་ཀྱི་ཚོགས་གཙོ་སྨན་རམས་པ་ངག་དབང་བཟོད་པ་ལགས་ཀྱིས་གཏམ་བཤད་གནང་སྐབས། བོད་ཀྱི་གསོ་བ་རིག་པ་འདི་སྨན་པ་རེ་ཟུང་དང་ཚོགས་པ་གཅིག་གཉིས་ཀྱི་ངོ་བོ་ཙམ་མ་ཡིན་པར་གསོ་བ་རིག་པའི་རིག་གཞུང་གལ་ཆེན་པོ་ཞིག་དང་། ༧གོང་ས་མཆོག་གིས་བཀའ་ཕེབས་པ་ལྟར་འཛམ་གླིང་གི་མི་ཚང་མའི་ལུས་སེམས་གཉིས་ཀྱི་འཕྲོད་བསྟེན་ཐོག་མཉམ་དུ་འགྲོ་ཐུབ་པའི་རིག་གཞུང་གལ་ཆེན་ཞིག་ཆགས་ཡོད་པ་དང་། གསོ་རིག་སྨན་པ་དང་གསོ་རིག་སྨན་སྦྱོར། སློབ་ཚན་བཅས་སྤུས་དག་དང་མི་ཉམས་རྒྱུད་འཛིན་ཆེད་སྤྱི་འཐུས་ལྷན་ཚོགས་ཀྱིས་གཏན་འབེབས་གནང་ཡོད་སྟབས། གཙོ་བོ་སྨན་དང་སྨན་སྦྱོར། སློབ་ཚན་གཏན་འབེབས་གནང་རྒྱུ་དང་། ལྷག་པར་དུ་དབུས་སྨན་རྩིས་ཁང་གིས་ད་བར་སྨན་པ་མང་པོ་གསོ་སྐྱོང་གནང་བ་སོགས་ཞབས་འདེགས་རླབས་ཆེན་སྒྲུབ་ཡོད་སྐོར་སོགས་བརྗོད་སོང་། སྤྱི་འཐུས་འབའ་བ་སྐལ་བཟང་རྒྱལ་མཚན་ལགས་ཀྱིས། བོད་མིའི་སྒྲིག་འཛུགས་ཀྱི་ངོས་ནས་གལ་ཆེན་དུ་རྩིས་ཏེ་སྨན་པའི་ལྷན་ཚོགས་ཀྱི་སྒྲིག་གཞི་གྲོས་ཚོཊ་རང་ནས་གཏན་འབེབས་བྱས་པ་དང། གྲོས་ཚོགས་ག་དུས་ཚོགས་ཀྱང་སྨན་པའི་ལྷན་ཚོགས་དང་གསོ་བ་རིག་པའི་ལས་དོན་ཐད་བགྲོ་གླེང་ལྷུག་པོར་ཡོང་གི་ཡོད་སྟབས། སྨན་རྩིས་ཁང་དང་ཡན་ལག་སྡེ་ཚན་ཁག སྒེར་དང་གཞུང་གི་སྨན་པ་ཚང་མས་སྨན་པའི་ལྷན་ཚོགས་གལ་ཆེན་དུ་བརྩིས་ཏེ་མཐུན་སྦྱོར་དང་རྒྱབ་སྐྱོར། འཕྱར་གྲུ་མཉམ་འདེགས་བྱ་རྒྱུ་དང་། འཛིན་སྐྱོང་ངོས་ནས་སྨན་པའི་ལྷན་ཚོགས་ཀྱི་ལས་དོན་ལ་སྔར་ལྷག་རྒྱབ་སྐྱོར་གནང་རྒྱུ། སྨན་པའི་ལྷན་ཚོགས་ཀྱི་ངོས་ནས་ཀྱང་ལས་བསྡོམས་གཞི་བཟུང་བོད་ཀྱི་གསོ་བ་རིག་པ་དེ་རྒྱ་གར་གྱི་གསོ་བ་རིག་པའི་འོག་དེབ་སྐྱེལ་བྱས་པ་ཡིན་ན་གནས་སྟངས་འདྲ་ཆགས་མིན་དང་། བོད་ཀྱི་གསོ་བ་རིག་པ་རྒྱལ་སྤྱིའི་ཁྲིམས་མཐུན་གཞིར་བཟུང་དེབ་སྐྱེལ་བྱེད་མ་ཐུབ་པའི་འགག་རྩ་གང་ལ་ཐུག་ཡོད་མེད། དེབ་སྐྱེལ་བྱེད་པར་གང་དང་གང་གནང་དགོས་ཀྱི་ཡོད་མེད་སོགས་ལ་ཕྱག་ལས་ག་རེ་གནང་དགོས་མིན་དང་། བོད་མིའི་སྒྲིག་འཛུགས་ཀྱི་ངོས་ནས་རྒྱབ་སྐྱོར་རོགས་རམ་ག་རེ་གནང་དགོས་མིན་ཐོག་གོ་བསྡུར་གནང་དགོས་པའི་འབོད་སྐུལ་གནང་སོང་། མཇུག་ཏུ་སྲིད་སྐྱོང་བློ་བཟང་སེང་གེ་མཆོག་གིས། ཕྱི་ལོ་ ༢༠༠༣ ལོར་བཀའ་ཟུར་ཟམ་གདོང་རིན་པོ་ཆེའི་སྐབས་སྨན་པའི་ལྷན་ཚོགས་འཛུཊ་རྒྱུ་གལ་ཆེན་དུ་བརྩིས་ནས་གྲོས་ཚོགས་ནང་གྲོས་ཆོད་བཞག་ཡོད། རྒྱལ་སྤྱི་དང་རྒྱ་གར་ནང་སྨན་པའི་ལྷན་ཚོགས་ཡོད་པ་ལྟར། ང་ཚོར་ཡོད་པ་ཡིན་ན་གཞི་རྩའི་སྨན་ཡིན་ནའང་ནུས་པ་ལྡན་པ་བཟོ་ཐུབ་པར་གལ་ཆེན་པོ་འདུག་ལབ་ན་མ་གཏོགས། འཛམ་གླིང་ནང་སྨན་འགྲིག་མི་འགྲིག་གི་བཀའ་མོལ་དང་རྩོད་གཞི་ཞིག་རང་བཞིན་གྱིས་ཡོང་བསྡད་ཡོད།  སྨན་པ་ཡིན་ནའང་ལག་འཁྱེར་ཚད་ལྡན་ཞིག་ཡོད་དགོས་པ་གླེང་གི་ཡོད་པ་རེད། སྨན་པའི་ལྷན་ཚོགས་དགོས་པ་གྲོས་ཚོགས་རང་གིས་གྲོས་ཆོད་བཞག་པ་རེད། བོད་ཀྱི་གསོ་བ་རིག་པ་རྒྱལ་སྤྱིའི་ཐོག་ཁྲིམས་མཐུན་ངོས་ལེན་མེད་ཀྱང་། བོད་སྨན་བསྟེན་མཁན་གྱི་ནད་པ་མང་པོ་ཞིག་གིས་ཕན་ཐོགས་ཀྱི་འདུག་ཅེས་གསུང་བསྡད་ཡོད་པ་མ་ཟད། ཕྱིའི་རྒྱལ་ཁབ་ཁག་ཏུ་སྨན་པ་ཚོས་སྨན་གྱི་སློབ་སྦྱོང་ཐོག་སེམས་ཁམས་རིག་པ་སྦྱོང་གི་ཡོད་སྟབས། ང་ཚོས་ཀྱང་བོད་ཀྱི་གསོ་བ་རིག་པར་སློབ་སྦྱོང་བྱེད་པ་དང་མཉམ་དུ་སེམས་ཁམས་རིག་པར་སློབ་སྦྱོང་བྱས་ཏེ། ང་ཚོ་ལུས་སེམས་གཉིས་ཀྱི་སྨན་པ་ཞིག་ཆགས་ཐུབ་ན་ཐུགས་ཕན་གསོ་ཐུབ་པ་ཡོང་གི་རེད། ཅེས་སོགས་གསུངས་སོང་། དེ་རིང་ཉིན་རྒྱབ་བོད་ཀྱི་སྨན་རྩིས་ཁང་ནད་བཅོས་ཉམས་ཞིབ་སྡེ་ཚན་ནས་ཁྲག་རླུང་སྟོད་འཚངས་ལ་ཉམས་ཞིབ་བྱས་པའི་གྲུབ་འབྲས་སྙན་ཐོ་དང་འབྲེལ་བའི་གཏམ་བཤད་དང་། སྐུའི་བླ་སྨན་ཟུར་བ་རྔོགས་རིགས་དགེ་སློང་ཡེ་ཤེས་དོན་ལྡན་མཆོག་ནས་དྲི་ཆུ་བརྟག་ཐབས་ཀྱི་ལག་ལེན་དམར་འཁྲིད་བཅས་གནང་ཡོད་པ་དང་། སང་ཉིན་ཚེས་ ༢ ཉིན་སྐུའི་ཕྱི་ལུགས་བླ་སྨན་ཚེ་བརྟན་རྡོ་རྗེ་མཆོག་དང་ཚེ་དབང་རྟ་མགྲིན་གཉིས་ནས་མཆིན་ནད་འགོག་ཐབས་སྐོར་ལ་གཏམ་བཤད། དེ་བཞིན། གསོ་བ་རིག་པའི་གཞུང་ལུགས་དང་། སྨན་དང་སྨན་སྦྱོར། ནད་བཅོས་ལག་ལེན་བཅས་ཀྱི་ཐོག་བགྲོ་གླེང་གནང་རྒྱུ་ཡིན་འདུག གསར་འགོད་པ། ལྷ་སྐྱབས་རྒྱལ།