དམར་ཟས་བཙན་གཅོད་དང་བོད་མིའི་བདེ་ཐང་ར་རྫ་འཇམ་དབྱངས་
སྐྱིད་ལོ་འདི་ཚོའི་རིང་ལ་བོད་ཁམས་སུ་དམར་ཟས་གཅོད་པའི་ལས་ཤིག་སྤེལ་ནས་ཚ་ཚ་འུར་འུར་དུ་གྱུར་འདུག  དམར་ཟས་བཅད་ན་གཞན་རིགས་ལ་ནི་འོས་སུ་འཚམ་ན་ཐང་ཡང། ས་བརྩན་རི་མཐོ། གསོ་རླུང་ཉུང་ཞིང་འཚོ་བའི་ཆ་རྐྱེན་ཞན་པ། ཚལ་ཚོད་སྔོ་ལྡུམ་མང་པོ་མེད་ཀྱང་ཁ་ཟས་ཀུན་ལས་གནག་ལུག་གི་ཤ་ནི་མཆོག་གྲས་སུ་རྩི་བ། ངལ་རྩོལ་ཡོད་ཚད་ལུས་ཤུགས་རྐྱང་ལ་བརྟེན་དགོས་པའི་བོད་ཀྱི་རོང་འབྲོག་མང་ཚོགས་ལ་མཚོན་ན་ནི་ཕན་ལས་གནོད་ཆེའོ༎དེ་བཞིན། དེས་ནི་བོད་མི་སྤྱི་དང་སྒོས་སུ་བོད་པའི་ཨ་མ་རྣམས་ལ་ནི་ལྷག་ཏུ་ནས་གནོད་དོ༎རྒྱུ་མཚན་གང་གིས་ཞེ་ན། སྐྱེས་མ་ཞིག་གིས་ཕྲུ་གུ་གཅིག་རང་བསྐྱེད་པའི་དབང་དུ་བཏང་ཡང། མ་མཐའ་ཡང་ཟླ་དགུ་ཞག་བཅུ་ལ་མངལ་དུ་སྦྲུམ་དགོས་ཤིང། དེ་ནས་གཟེར་གཟུག་དྲག་པོའི་ཁྲོད་བཙའ་དགོས། ཨ་མ་གང་དེ་ཟླ་གཅིག ༼༡༽ བང་ལ་འདུག་ཐུབ་པ་བྱུང་རུང། དེའི་རིང་ལ། ཉིན་ཞག་གཅིག་ནང་ཕྲུ་གུར་ནུ་མ་ཐེངས་བཅུ་གྲངས་རེ་བསྣུན་དགོས། གཅིག་སྐྱག་ཀྱང་ལན་གྲངས་དེ་ལྟར་སྒུག་ཕོ་བྱེད་དགོས། ལས་མ་བཟང་བར་འཀལའ་གྱིས་མ་འདང་བའི་བྱིས་པ་ཞིག་དང་ཡང་ན་བྱིས་པ་ངུ་ཁ་ཞིག་སྐྱེས་པ་ཡིན་ན། ཨ་མ་དེ་འབུ་མེ་ནང་དུ་ལྷུང་བ་ལྟར་དེ་བས་ཀྱང་སྡོད་ལོང་མེད་པ་བཟོ། མ་ཟད་། གཞི་རིམ་དུ་ཨ་མ་ཚོས་ཧ་ལམ་ཕྲུ་གུ་ལོ་གཅིག་གཉིས་ལྷག་ལ་སོན་པའི་བར་ནུ་མ་བསྣུན་གྱི་ཡོད་ལ། སྐྱེས་མ་ཚོར་ཟླ་བ་རེ་ལ་ཟླ་མཚན་ཡང་འབབ་ཀྱི་ཡོད་པས་མི་ཚད། མོ་ལོ་སུམ་ཅུ་སོ་གྲངས༼༢༽ ལ་སླེབས་པ་ནས་ལུས་ཀྱི་འཀལའ་སོགས་ཟད་གྲོན་འབྱུང་གི་ཡོད་ཚུལ་ནུབ་ལུགས་གསོ་བ་རིག་པར་གསལ་བ་སོགས་ཀྱིས་སོ༎ཌེ་མིན། ང་རང་ཉིད་སྐྱེས་མ་ཞིག་དང་ལྷག་དོན་ཨ་མ་ཞིག་ཡིན་ཙང། བྱིས་པ་ཞིག་ཟླ་དགུ་ཞག་བཅུ་ལ་མངལ་དུ་ཆགས་པའི་དུས་ཀྱི་དང་པོ་ཟླ་བ་གསུམ་གྱི་བྱིས་དུག་དྲག་པོ་དང། གཉིས་པ་ཟླ་བ་བདུན་བརྒྱད་དགུ་ཡི་བར་གྱི་ལུས་ཀྱི་གདོས་ཁུར། གསུམ་པ་བཙའ་བའི་དུས་ཀྱི་མཚང་ར་འགད་གྲབས་གཏོང་བའི་གཟེར་ཟུག ། དེ་ནས་ནུ་ཞོས་གསོ་བའི་ཚེགས་སྡུག་དང་མཚན་མོར་སྐྱིད་གཉིད་དཀྲོག་པའི་མནར་གཅོད་མཐའ་དག་ང་ཡིས་དངོས་སུ་མྱོང་ཞིང་མྱངས་ནས་ཡོང་བ་ཡིན་པས་གསལ་པོར་ཤེས། དེ་ཡང་། ང་རང་དར་ལོ༣༨སྟེང་བུ་མོ་ཆུང་བ་སྐྱེ་དུས། སྨན་ཁང་དུ་གསོ་སྨན་གསོ་རླུང་མོད་པོ་བསྟེན་པར་མ་ཟད། ཕྲུ་གུ་བཙའ་བའི་གཟེར་ཟུག་ལ་འཇིགས་ནས་གཤག་བཅོས་བྱས་ཏེ་བྱིས་པ་བླངས་པ་ཡིན། བང་ལ་སྡོད་སྐབས་ཤ་གཟན་གཡག་རྒོད་འདྲ་བ་གཅིག་དང། འོ་མ་བྱ་སྒོང་སྔོ་ཚལ་སིལ་ཏོག་གང་རིགས་ཟོས་ཤིང་འཐུངས་ནས་རེ་ཞིག་ཁྱོ་གས་ཉོ་ཆ་བརྒྱབ་ནས་ཁ་མི་ཐོན་པའི་ཚད་དུ་ལྷུང་བཅུག་ན་ཡང། ཕྲུ་གུ་མངལ་དུ་ཆགས་ནས་ཟླ་བ་དྲུག་བདུན་ནས་བཟུང། སྙིང་ཁམས་བདེ་པོ་མ་བྱུང་བ་དང་གསོ་རླུང་གིས་མ་འདང་བས་མཚན་མོར་གཉིད་ཡག་མོ་ཁུགས་མ་ཐུབ་པ་དང། དེ་ནས་ཁོག་པ་གཤགས་པའི་ནུས་མཚག་ཟད་གྲོན་བྱུང་བ། དེའི་ཁར། བང་ནང་བདུན་གཅིག་མ་ཕྱིན་གོང་ལ་ལུས་པོར་ཚ་བ་དྲག་པོ་རྒྱས་པ་སོགས་ཀྱིས་ལུས་པོ་སོར་ཆུད་མ་ཐུབ་པར་རླུང་གིས་ཁྱེར་བས་ཨེན་ཙམ་གྱིས་ཨ་མ་ནང་བཞིན་རྣ་བ་འོན། ཁྱོ་གས་ཁ་ཟས་སྔར་རྒྱས་བཟོས་པའི་དྲིན་གྱིས་འཚོ་རྩི་འཚོ་བཅུད་ག་ལེར་ཁ་གསབ་ཐུབ་པ་བྱུང་བ་དང། སྨན་བཅོས་འཐུས་ཤོར་མ་སོང་བས་ང་ལ་ཆག་སྒོ་དེ་མ་བྱུང༼༣༽ ༎ཡིན་ཡང། བདག་གི་ཨ་མས་དགུང་ལོ༤༠སྟེང་ཀུན་གྱིས་དཀོན་མཆོག་གྱིས་གནང་བར་འདོད་པའི་བུ་ཁེར་སྐྱེས་དེ་ཧ་ལམ་ཟླ་དགུ་ཞག་བཅུ་ལ་བྱིས་དུག་དྲག་པོས་གདུང་བཞིན་ཁུར་བའི་མོད་ལ། བཟོད་བསྲན་བྲལ་བའི་གཟེར་ཟུག་ཁྲོད་བཙས་པའི་རྐྱེན་གྱིས་ལུས་པོ་ཉམས་ཞན་དུ་གྱུར། བང་ལ་འདུག་དུས་ཟས་བཅུད་ཁ་གསབ་མ་ཐུབ་པ་སོགས་ཀྱིས་ལུས་ཟུངས་ཟད་པ་ཐལ་དྲགས་ནས་རླུང་ནད་ཀྱིས་གདུངས་ཏེ་རྣ་བ་ཟུང་གཅིག་འོན་པར་སོང། ངའི་ཨ་མས་མི་ལོ༣༣རིང་ལ་རྣ་འོན་མ་ཞེས་པའི་དམའ་འབེབས་བཟེད་བཞིན་འཚོ་བ་སྐྱེལ་ཞིང་ཚེ་མཇུག་རྫོགས། དམར་ཟས་གཅོད་པའི་ལས་སྤེལ་མཁན་དག་གིས་གཟབ་གཟབ་མ་བྱས་ན། ཉིན་ཞིག་རང་གི་ཨ་ཅེ་སྲིང་མོ་སྲུ་མོ་གང་རིགས་དབང་པོ་སྐྱོན་ཅན་དུ་མི་གཏོང་བའི་ངེས་པ་མེད་དོ༎ཨཱ་མའི་ལྷུམས་སུ་གནས་པའི་ཕྲུ་གུ་ལ་ནི་དེ་བས་ཀྱང་འཚོ་བཅུད་འཚོ་རསྟི། འཀལའ་སོགས་སྣ་ཚོགས་མཁོ། དེ་དག་ལས་ཉ་ཤ་དང་སྲན་མའི་རིགས་ནི་མངལ་ཕྲུག་ལ་ཤིན་ཏུ་སྨན། ཡིན་ཡང། ཉ་ཤ་ནི་གྲོང་གསེབ་ཀྱི་བོད་མི་ཚོ་ཕར་ཞོག་ལོ་བརྒྱད་དགུ་བཅའ་བཅུ་ལ་སློབ་གྲྭ་འགྲིམས་ཤིང་གྲོང་ཁྱེར་འདི་རུ་ལོ་ངོ་ཉི་ཤུ་རྩ་གྲངས་ལ་འཚོ་བ་རོལ་པའི་ང་ཡང་ཁ་ཟས་དེར་གོམས་ལོབས་དཀའ། དེ་ལྟ་ན་ཡང་། ང་ཚོ་རང་ཉིད་ཟ་བར་དགའ་ཞིང་རང་ལ་ཡོད་པའི་ནོར་ཤ་དང་ལུག་ཤའི་ནང་དུ་ཡང་འཚོ་བཅུད་མང་པོ་ཡོད་པ་རེད་དེ། ནོར་ཤ་རུ། འཚོ་རྩི་༡༢ཡོད་ལ། དེས་ནི་མི་ཡི་ལུས་པོའི་ཕྲ་ཕུང་བསྐྱེད་པར་ནུས་པ་གལ་ཆེན་འདོན་ཐུབ། འཚོ་རྩི་༦ནི་དེ་བས་ཀྱང་མང་པོ་འདུག ། དེས་རིམ་ནད་ཟློག་པའི་ནུས་ཤུགས་ཇེ་ཆེར་གཏོང་ལ། སྤྲི་དཀར་གྱི་བཅུད་ཀྱིས་རྙིང་ཚབ་གསར་བརྗེ་བྱེད་པར་གྲོགས་དན་བྱེད་ཐུབ། དེ་མིན། དེ་དུང་འཏི་ཚའ་དང་འལྕགསའ་འཀལའ་འམགའ་འཔོདའ་དང། མི་ཡི་ལུས་ཕུང་ལ་མེད་དུ་མི་རུང་བའི་འེམ་གཞི་སྐྱུརའ་སྣ་ཁ༨སོགས་ཡོད་པས་ན། སྤྱིར་བཏང་གི་གླང་ཤ་དང་བསྡུར་ན་ནོར་ཤ་ལ་ནི་དེ་བས་ཀྱང་འཚོ་བཅུད་འཛོམས་ཞེས་པ་དང། ལུག་ཤ་ལ། འཚོ་རྩི་ཡི་རིས་སུ་གཏོགས་པ་ཧ་ལམ་འཛོམས་ཤིང། ལུག་ཤའི་ནང་དུ་འཚོ་རྩི་༡༢ནི་ལྷག་ཏུ་མོད་པོ་ཡོད་པ་རེད། དེ་མིན། འསྤྲི་དཀརའ་གྱི་བཅུད་དང་འཏི་ཚའ་འློ་མའི་སྐྱུར་རྒྱུའ་དང་སྐྱེ་དངོས་འཚོ་རྩི། སྐྱུར་ལངས་འཚོ་རྩི་སོགས་མང་པོ་འདུག་ཅིང། ལུག་ཤ་ལ་ཡང་རྙིང་ཚབ་གསར་བརྗེ་བྱེད་པའི་ནུས་པ་གལ་ཆེན་ཡོད་ལ། སྲིན་འཇོམས་ཀྱི་ནུས་པ་ཡང་ཡོད་ཚུལ་དེང་རབས་གསོ་བ་རིག་པའི་ཞིབ་འཇུག་གི་དངོས་འབྲས༼༤༽ ལས་བསྟན་འདུག༎ཅི་སྟེ་དེ་ལྟ་ཡིན་ཡང། ཕྱུགས་ཟོག་མེད་པར་གཏོང་བའི་སྲིད་ཇུས་དང་ཤ་གོང་གནམ་ལ་འཕར་བའི་ཁྲོམ་ཐང། རྒྱལ་ཁབ་ཕྱུག་པོར་གཏོང་བའི་ལམ་ལུགས་དང། མང་ཚོགས་དབུལ་བོར་འགྱུར་བའི་གནས་སྟངས་འོག་རོང་འབྲོག་མང་ཚོགས་འཚོ་གནས་ཐད་དཀའ་ངལ་འདྲ་མིན་སྣ་ཚོགས་ལ་འཕྲད་ཀྱི་ཡོད་པ་རེད་ལ། སྐྱེས་མ་ལ་ནི་དེ་བས་ཀྱང་བྱིས་པ་སྦྲུམ་དུས་འཀལའ་དང་འཚོ་རྩིས་འདང་གིས་མེད་ཅིང། བྱིས་པ་བཙས་རྗེས་ཁ་གསབ་རྒྱག་པའི་དཔལ་འབྱོར་ཆ་རྐྱེན་དང་བསམ་བློའི་འདུ་ཤེས་དབེན་པས་དུས་ཐོག་ནད་བཅོས་མ་ཐུབ་པས་བྱིས་པ་ནད་པ་ཆགས་པའི་གནས་ཚུལ་བྱུང་དང་འབྱུང་གི་ཡོད་པ་རེད། མི་ཚང་དྲུག་བཅུ་རེ་གྲངས་ལས་མེད་པའི་ང་ཚོའི་སྡེ་བ་རྐྱང་གི་ནང་དུ་བྱིས་པ་དེའི་རིགས་བཞི་ཡོད། དེའི་ཁར། ད་ཆ། རང་རིགས་ཀྱི་བཙན་པོ་དབང་ཡོད་དག་གིས་ལུས་ཤུགས་ངལ་རྩོལ་བྱེད་མཁན་གྱི་རོང་འབྲོག་མང་ཚོགས་ལ་བཙན་གྱིས་དམར་ཟས་གཅོད་དུ་བཅུག་རྗེས། མཁས་པའི་ལྷན་ཚོགས་སོགས་མི་མང་འདུ་ས་རུ་ངོམ་འདོད་ཆེན་པོས་རང་གི་གྲུབ་འབྲས་ཤིག་ཏུ་བརྩིས་ནས་ཁྱབ་བསྒྲགས་བྱེད་ཀྱི་འདུག ། བློ་ཕམ་ཆེ་བ་ཞིག་ལ། ཁྱེད་ཅག་གིས་འཚོ་བཅུད་འཚོ་རྩི་འཐུས་ཤོར་བྱུང་དུ་འཇུག་པ་དེ་ནི། ཏག་ཏག་བོད་ཁམས་སུ་ཨ་ཕ་ཉམ་ཐག་དང་ཨ་མ་ནད་པ། ཕྲུ་གུ་སྐྱོན་ཅན་བསྐྱེད་པ་ལས་གཞན་ཅི༎བོད་མི་ཚོར་ནོར་ལུག་གི་ཤ་ཇི་འདྲའི་འཕྲོད་ཀྱི་ཡོད་པ། ཕྲུ་གུ་བཙས་རྗེས་ཤ་དང་ཤ་ཁུ་མ་ཟོས་མ་འཐུངས་ན་ཨ་མ་རྣམས་ལ་འོ་མ་འབབ་ཀྱི་མེད་པ་ལས་ཀྱང་གསལ་བོར་ཤེས། ང་ཡང་བུ་མོ་གཉིས་ཀ་སྐྱེས་དུས་གནས་ཚུལ་དེ་འདྲར་ཕྲད། གལ་ཏེ་ཨ་མ་ལ་ནུ་ཞོ་མེད་པ་ཡིན་ན། ཕྲུ་གུ་དམར་འབྱར་བལྟས་བལྟས་རིག་རིག་ལ་ངོ་དང་མིག་འབྲས་སེར་བོར་གྱུར་འགྲོ། སྨན་བཅོས་དུས་ཐོག་བྱེད་པའི་དུས་མཚུངས་སུ་ཕྲུ་གུ་ཉི་མར་ལྡེ་ན་ཡང་ཕན་ཐོགས་ཆེ། དེ་ལྟར་མ་བྱས་མུ་མཐུད་འགོར་འགྱངས་བཏང་བ་ཡིན་ན། མཁྲིས་སེར་གྱི་ནད་ཇེ་ཐུར་ཕྱིན་ཏེ་ཕྲུ་གུ་ནད་པ་ཆགས་པའི་ཉེན་ཁ་ཆེ། སྤྱིར་ཕྲུ་གུ་ལ་མཚོན་ན། འཚོ་བཅུད་ཆེས་ཡག་ཤོས་ནི་ཨ་མའི་ནུ་ཞོ་ཡིན་པ་རེད། དེ་བས། ཟླ་ངོ་བརྒྱད༼༥༽ ལ་ངེས་པར་ཕྲུ་གུ་ནུ་བཞོས་གསོ་དགོས་ཚུལ་ཚན་རིག་གིས་བདེན་དཔང་བྱས་འདུག་ཡ་མཚན་པ་ཞིག་ལ། རྒྱ་མོ་བང་མ་ཚོས་འབྲས་ཁུ་དང་བྱ་སྒོང་འོ་མ་འདྲ་ཟོས་ཤིང་འཐུངས་ན་ཡང་འོ་མ་འབབ་ཀྱི་འདུག ། དེ་ནི་མི་རིགས་གཉིས་ཀྱི་ཁ་ཟས་གོམས་སྲོལ་མ་འདྲ་བའི་བསྐྱེད་པའི་མཇུག་འབྲས་ལས་རྒྱུ་མཚན་གཞན་ཞིག་བགྲང་རྒྱུ་དཀའ༎གཞན། དེང་སྐབས། རོང་འབྲོག་ཕྱོགས་ནས་ཡོང་གིན་པའི་བོད་ཕྲུ་སློབ་མ་དག་ལོ་རེ་ནས་ལོ་རེར་གཟུགས་བོངས་ཇེ་ཆུང་དུ་འགྲོ་གིན་པའི་སྣང་བ་སྟེར། ཡིན་ཡང། དཔལ་འབྱོར་དར་རྒྱས་ཆེ་ཞིང་འཚོ་བའི་འཁོས་ཀ་བཟང་བའི་འཇར་པན་རྒྱལ་ཁབ་ལ་མཚོན་ན། དེང་དུས་ན་གཞོན་ཚོའི་གཟུགས་བོངས་ཇེ་ཆེ་ཇེ་དར་དུ་སོང་ཡོད་པ་མངོན་སུམ་མཐོང་ཆོས་རེད། དེ་ནི་འཚོ་བའི་ཆུ་ཚད་དང་འཚོ་བའི་སྤུས་ཀས་བསྐྱེད་པ་མིང་ན་ཅི་ཡིན། དེ་མིན། མོ་ནད་ཆེད་མཁས་སྨན་པ་བསོད་ནམས་འཚོ་ལགས་ཀྱིས་བཤད་ན། ཉེ་ལམ་ཞིང་འབྲོག་ས་ཁུལ་ནས་སྐྱེས་མ་སྐོར་ཞིག་ལ་ལུས་པོར་ཚ་རྒྱས་པ་དང་སེམས་པ་འཚའ་གེ་འཚིག་གེར་ཁུར་ནས་མཚན་མོར་གཉིད་ཀྱང་ཡག་པོ་ཁུགས་ཐུབ་ཀྱི་མེད་པའི་ནད་ཅིག་འབྱུང་གི་འདུག་ལ། དེ་ནི་གཙོ་བོ་སེམས་ཁམས་དང་དབང་རྩ་རྐྱེན་བྱས་བྱུང་བའི་ནད་རིགས་ཤིག་ཡིན་པ་རེད་ཟེར། ངས་བསམས་ན། དེ་ཡང། གཞི་རིམ་སྐྱེས་མ་ཚོར་ལས་ཀ་ལྕི་བ། སེམས་ཚེགས་ཆེ་བ། འཚོ་རྩི་དང་འཀལ་ཨ་ཅོནཏྲོབེ༹རསཡ་ཨོན་བེ༹གེཏརིཨནིསམ༡༢༥འཚོ་བཅུད་ཀྱིས་མ་འདང་བ་དང། འཆར་ལྡན་བུ་སྐྱེ་སྲིད་ཇུས་ཀྱིས་སྐྱེས་མ་སྐོར་ཞིག་ལ་བཙན་ཤུགས་ཀྱིས་སྲིད་གཅོད་གཤག་བཅོས་བྱས་པའི་བྱས་ཉེས། དེའི་ཁར། དེང་སྐབས་ཀྱི་ཁ་ཟས་གང་མང་ཞིག་ལ་རྫས་འགྱུར་གྱི་ལྷད་འདྲེས་ཡོད་པས་དང། གཞི་རིམ་ཚོང་ཁང་དུ་བཟའ་བཅའ་བཏུང༼༦༽ གསུམ་གྱི་རིགས་སྤུས་ཞེར་བརྫུས་མ་མང་བ་བཅས་ཀྱི་ལོས་ཡིན་འདོད༎སྤྱིར་ང་ཚོར་ཁ་ཟས་སྣ་ཁ་ཉུང་བའི་ཁར། དེ་ནི། ལོ་ངོ་ཁྲི་སྟོང་མང་པོར་ཟ་གོམས་སུ་སོང་བའི་ནོར་ཤ་དང་ལུག་ཤ་དེ་གློ་བུར་ཐོལ་རྒྱག་ཏུ་བཙན་གྱིས་གཅོད་དུ་བཅུག་པ་ཡིན་ན། བོད་མི་སྤྱི་དང་ཁྱད་པར་ཨ་མ་ཚོའི་ལུས་སྟེང་དུ་སྤྲི་དཀར་གྱི་བཅུད་དང་འཚོ་རྩི། འཀལའ་ལ་སོགས་པ་མི་འདང་བ་བཞིར་བཞག་ཐོག་མངལ་དུ་ཡོད་པའི་ཕྲུ་གུ་ལ་ནི་གནོད་ཚབས་དེ་བས་ཆེ་བ་ལྟ་ཅི་སྨོས། དེ་ཡང། ཐོག་མར་ཕྲུ་གུ་བསྐྱེད་དུས་ཨ་ཕའི་ཁམས་དཀར་དང་ཨ་མའི་ཁམས་དམར་གཉིས་ཀའི་སྤུས་ཚད་ཞན་པོ་ཡིན་པ་དང། དེ་རྗེས་ཨ་མའི་ལུས་སྟེང་དུ་འཚོ་བཅུད་མ་འདང་བས་མངལ་གྱི་ཕྲུ་གུ་ལ་འཚོ་བཅུད་མཁོ་འདོན་མི་ཐུབ་པ། དེ་ལྟར་ངན་རྫོབ་འཁོར་རྒྱུག་བྱས་ནས་རེ་ཞིག་འདས་པ་ན། བོད་མིའི་ལུས་ཤུགས་ཇེ་ཞན་དང་རིག་སྟོབས་ཇེ་རྟུལ། མི་རྒྱུད་ཇེ་ཆུང་དང་སྐྱེ་སྒོ་ཇེ་བཙོག་ཏུ་འགྲོ་བར་གདོན་མི་ཟ་ཞིང། རིམས་ནད་དང་བཅས་པའི་ནད་རིགས་འདྲ་མིང་སྣ་ཚོགས་འབྱུང་ངེས་པ་ང་ཚོ་ཚང་མས་ག་ལེར་མཐོང་ཡོང་རྒྱུ་རེད༎དམར་ཟས་གཅོད་པའི་ལས་སྤེལ་མཁན་ཚོས་དངོས་གནས་དྲང་གནས་དང་ལྷག་བསམ་རྣམ་དག་གིས། དུད་འགྲོའི་ཚེ་སྲོག་ནི་མི་ཡི་རིན་ཐང་ལས་ཀྱང་རྩིས་ཆེན་པོར་ལྟ་ཡི་ཡོད་པ་ཡིན་ནམ། ཡང་ན། གཞན་གྱི་ཤ་བཅད་པའི་སྡུག་བསྔལ་གྱི་རིན་དོད་དེ་རང་གི་དགེ་བ་དང་གྲུབ་འབྲས་སུ་རྩི་ཆེད་དང། དེ་མིན། རྒྱ་ནག་གི་ཆོས་པ་ཚོ་དང་ཕྱི་གླིང་གི་དཀར་ཟས་རིང་ལུགས་པ་ཚོ་ལ་གཡམ་རྒྱུག་གིས་ཨ་གསར་འུར་འདྲོགས་བྱེད་ཀྱི་ཡོད། གང་ཞིག་ཡིན་ཡང་རུང། རང་རེའི་འཚོ་སྡོད་ཀྱི་ས་བབ་མཐོ་དམའ་དང་གསོ་རླུང་མང་ཉུང། རང་མིའི་ཟས་རིགས་ཀྱི་ཡུལ་གོམས་གཤིས་ལུགས་དང་འཚོ་བའི་ཆ་རྐྱེན་གང་ལ་ཡང་མ་བལྟོས་པར། བཙན་པོ་དབང་ཡོད་རང་སྣང་གང་ཤར་གྱིས་བསྐལ་པའི་ཁུགས་པ་གོམ་ཐེངས་གཅིག་གིས་བརྒལ་འདོད་པ་དེ་ནི་གླེན་རྟགས་ཉིད་ལས་གནས་ལུགས་གང། དེར་མ་ཟད། ལས་དེ་ནི། རྒྱུ་ཆེན་གྱི་འགྲོ་ཡ་བྱས་ན་རྒྱུ་མེད་ཀྱི་ཉྭ་རྐང་གཅོག་པའི་དཔེ་ལྟར་འགྱུར་ཉེན་ཆེ་ལ། ཉེན་ཚབས་དེ་ཡང་ང་ཚོ་རང་གིས་སྡུག་ས་ན་ཡོད་པ་ཐོད་ལ་ལེན་པ། རོ་ཐང་ན་ཡོད་པ་ཕྲག་ཏུ་ལེན་པ་ཡིན་ཚུལ། རང་རེའི་ཆེན་པོ་དྲག་པོར་ཁས་འཆེ་མཁན་རྣམས་ཀྱིས་གཙོས། མཐོ་དམན་དྲག་ཞན་བར་མ་ཀུན་གྱིས་སྔ་ས་ནས་ཤེས་དགོས་སོ༎ཎོཏེས་༡འབྲོག་ཕྱོགས་སྐོར་ཞིག་ཏུ་ཨ་མར་ཕྲུ་གུ་སྐྱེས་རྗེས་བང་ལ་འདུག་པའི་སྲོལ་ཡང་མེད་པ་རེད༎༢ལོ་ཚོད་དེར་སླེབས་པའི་གྲོང་ཁྱེར་གྱི་རྒྱ་རིགས་སྐྱེས་མ་ཚོས། འཀལའ་དང་འཚོ་རྩི་ཟོས་ཏེ་འཚོར་གྱིན་པ་དང་མ་འདང་བ་ཁ་གསབ་བརྒྱབ་སྟེ་ཁོམ་ལོང་མེད་པར་གྱུར་འདུག ། རྒྱ་མོ་ཚོར་དེ་འདྲའི་རྒས་མདོག་ཤར་གྱི་མེད་པ་རྐྱེན་གཅིག་དེ་ལོས་ཡིན། ཁ་ཡང་སྤྱོད་ཡང་གི་བོད་པ་ཕོ་གསར་སྐོར་ཞིག་རྒྱ་མོར་དགའ་བ་ཡང་དེ་དག་འབྲེལ་བ་མེད་པ་ཞིག་ག་ལ་ཡིན༎༣ཨ་མས་ཕྲུ་གུ་ཞིག་བསྐྱེད་པའི་གོ་རིམ་ནི་ཇི་འདྲའི་དཀའ་ཁག་ཆེ་བ། ངས་བུ་མོ་དཀར་རྒྱན་སྐྱེས་ནས་བང་ཁ་གང་རྗེས་ཤིག་ལ། ཁྱོ་གས་གོ་རིམ་འདི་ད་རུང་ཐེངས་གཅིག་བརྒྱུད་དགོས་ན་དངོས་གནས་ནུས་ས་མ་རེད་ཅེས་པ་དེ་ལས་ཀྱང་མཚོན༎༤ང་ཚོ་བོད་པར་འཕྲོད་བསྟེན་གྱི་ཆ་རྐྱེན་ཞན་ཞིང་ཁ་ཟས་སྣ་རྐྱང་ཡིན་ན་ཡང། ལྟོས་བཅས་སུ་ལུས་པོ་ཐང་ཞིང་ལུས་སྟོབས་རྒྱས་པ་གཙོ་བོ་ནོར་ལུག་ཤའི་དྲིན་མིན་ན་གཞན་ཅི༎༥ཟླ་བ་བརྒྱད་ཀྱི་ཡན་ལ་ནུ་ཞོས་གསོས་ན་ཕན་པ་མེད་ཚུལ་གསོ་བ་རིག་པས་བསྟན་འདུག ། རྒྱུ་མཚན། ཕྲུ་གུའི་ཡི་ག་བཀག་སྟེ་འཚོ་བཅུད་གཞན་ཟ་བའི་གེགས་སུ་འགྱུར་ལ། ཡང་སྐབས་དེར་ཨ་མའི་ན་ཞོ་ལ་བཅུད་ཀྱང་ཆེན་པོ་མེད་པ་སོགས་ཀྱིས་སོ༎༦དེང་དུས་ཀྱི་བཏུང་བཅའ་མང་ཆེ་ཤོས་ལས་མིའི་ལུས་པོར་མི་ཕན་པའི་གྲུབ་ཆ་མང་པོ་ཡོད་པ་བརྟགས་འབྲས་ལས་ཐོན་འདུག ༎
